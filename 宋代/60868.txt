沁园春
宋代
葛长庚
乍雨还晴，似寒而暖，春事已深。是妇鸠乳燕，说教鱼跃，豪蜂醉蝶，撩得莺吟。斗茗分香，脱禅衣夹，回首清明上已临。芳菲处，在梨花金屋，杨柳琼林。
如今。诗酒心襟。对好景良辰似有妊。念恨如芳草，知他多少，梦和飞絮，何处追寻。病酒时光，困人天气，早有秋秧吐嫩针。兰亭路，渐流觞曲水，修禊山阴。
