沁园春（送马正君归东嘉）
宋代
陈人杰
尽典春衣，换酒津亭，送君此行。叹清朝有道，何曾逐客，有司议法，忍及书生。归去来兮，噫其甚矣，见说江涛也不平。君之友，岂都无义士，剖胆相明。
挑诗行李如冰。正趁得越山桃李春。把从前豪举，著些老气，不应造物，到底无情。雁荡烟霞，凤城风雨，两地相思魂梦清。重来否，算海波未窄，犹可骑鲸。
