贺新郎（文总管之清江任）
宋代
邵桂子
新雨黄花路。看清江、旌旗千骑，使君东去。万里归来城头角，吹彻家山旧处。惜洲鹭、留君不驻。白发遗民壶觞语，笑浣花邻里来。夸见早，恨来暮。
故人只在山中住。记年时、肠断相望，天风海雨。满鬓星星华发少，君鬓尚今青否。休夸说、神仙官府。玉笥平生清入梦，会有时、乘兴携吾侣。不君醉，为君舞。
