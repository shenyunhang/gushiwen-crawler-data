念奴娇（再和咏杜庵高君忻聚画屏）
宋代
葛郯
蓬莱一岛，卧长烟千柳，西溪幽趣。苜蓿盘中初日上，不把胾臑充俎，和月栽松，饶云买石，只此为家务。倚楹清啸，断霞斜倚天暮。闻道块磊浇胸，槎牙肝肺，劝笔端风雨。壁上潇湘秋一帧，影落荻花洲渚。暗浦潮生，寒矶雪化，无复风，原空格，从吴校尘虑。此时渔父，短蓑合在何处。
