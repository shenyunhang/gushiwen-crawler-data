沁园春
宋代
刘克庄
后四年发箧见之，有感
帝赐玄圭，臣妾潘衡，奴隶侯璋。因封还除目，见瞋鬼质，窜涂贽卷，取怨奇章。肯比寒儒，自夸秘宝，十袭庭＿寸许香。下岩石，要朝朝磨试，不论闲忙。
何须狗监揄扬。这衡尺曾经圣手量。纵埋之地下，居然光怪，栖之梁上，亦恐偷将。蓬户无人，花村有犬，添几重茅覆野堂。交游少，约文房四友，泛浩摩苍。
