贺新郎（再和）
宋代
李处全
心事知谁许。政吾曹、摛辞弄翰，邀凉蠲暑。节物於人俱可喜，今夕渠媚妩。笑曝腹、书生风度。河鼓天孙非世俗，纵惊云、急雨休轻诉。忆倾盖，便如故。
良辰欢意宽离绪。称仙家、瑶台缥缈，霓裳掀举。应想尘寰空怅望，月路谁曾隔阻。是处有、绮窗朱户。我爱五湖烟水阔，待扁舟、寻到支机处。访婺女，共＿女。
