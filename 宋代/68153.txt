沁园春（寿程丞相）
宋代
姚勉
崧岳降神，昴宿宣精，挺生伟人。整淳佑乾坤，浸如嘉佑，太平事业，了却端平。扶日中天，拱辰北极，一洒某霖埃雾清。春寰海，听农歌载路，边析沈声。
旗常万世勋铭。便与国无穷垂令名。似青山流水，涑川贤相，黄花晚节，魏国元臣。五纬芒寒，六符色正，辉映老人南极星。苍生福，开八荒寿域，一气洪钧。
