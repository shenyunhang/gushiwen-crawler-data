贺新郎
宋代
刘过
弹铗西来路。记匆匆、经行十日，几番风雨。梦里寻秋秋不见，秋在平芜远树。雁信落、家山何处。万里西风吹客鬓，把菱花、自笑人如许。留不住，少年去。
男儿事业无凭据。记当年、悲歌击楫，酒酣箕踞。腰下光茫三尺剑，时解挑灯夜语。谁更识、此时情绪。唤起杜陵风月手，写不东渭北相思句。歌此恨，慰羁旅。
