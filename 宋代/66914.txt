贺新郎（寿右史·正月初七）
宋代
王迈
曾侍螭头立。吐危言、婴鳞编虎，扶持熬极。谁炼精金铸刚卯，气节毅然镇国。肯顾恋、眼前官职。碧水丹山持翠节，这幅星、特为吾闽出。发义廪，无难色。
如今世道难扶植。直远他、温公德量，魏公风力。此事又关宗社福，仍系苍生休戚。且称寿、公生人日。炼得内丹成熟后，看河车、常运方瞳碧。五百岁，作良弼。
