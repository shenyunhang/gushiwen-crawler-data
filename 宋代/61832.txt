贺新郎（辛亥初度自赋）
宋代
李曾伯
幸得闲中趣。问何为倏＿桂岭，重来荆渚。唤醒了前弧矢梦，钩月相辉初度。谩羞听、军中鼙鼓。马上弓刀成底事，仅平明、旆入襄州去。能不愧，古羊杜。
此生何以酬明主。怅新来、鬓毛添白，衰容如许。三万貔貅齐贾勇，好为一清狐兔。看柳色、大堤如故。世事付之杯酒外，那棋边、得失都休语。来共看，雁儿舞。
