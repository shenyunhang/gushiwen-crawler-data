龙山会（夷则商昆陪陵幕府诸名胜载酒双清赏芙蓉）
宋代
吴文英
石径幽云冷，步障深深，艳锦青红亚。小桥和梦过，仙佩杳、烟水茫茫城下。何处不秋阴，问谁借、东风艳冶。最娇娆，愁侵醉颊，泪绡红洒。
摇落翠莽平沙，竞挽斜阳，驻短亭车马。晓妆羞未堕。沈恨起、金谷魂飞深夜。惊雁落清歌，酹花倩、觥船快泻。去未舍。待月向井梧梢上挂。
