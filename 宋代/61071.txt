转调二郎神（余生日，林农卿赠此词，终篇押一韵，效＿一首）
宋代
刘克庄
抽还手版，受用处、十分轻省。便衣翦家机，饭炊躬稼，且免支移系省。帝悯龙钟蠲朝谒，予长假、毋烦申省。笑木石虚斋，暮年＿做，端明提省。
闲冷。橐金散尽，书筒来省。有小小楼儿，看山待月，绝胜崔公望省。两鹤随轩，一奴负锸，此外诸余从省。把一身本末，绿章奏过，泰玄都省。
