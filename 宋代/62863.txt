沁园春（赠人）
宋代
陈人杰
如此男儿，可是疏狂，才大兴浓。看曹瞒事业，雀台夜月，建封气概，燕子春风。叱咤生雷，肝肠似石，才到尊前都不同。人间世，只婵娟一剑，磨尽英雄。
半生书剑无功。漫赢得闲情如二公。向紫云歌畔，玉舠最满，红桃笑里，金错长空。驰陌三年，牛腰几束，半在兰香巾笥中。君知否，是扬州景物，消得司封。
