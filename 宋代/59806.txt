贺新郎（钱郭府判趋朝）
宋代
徐鹿卿
解组轻千里。趁朝来、风高气爽，波平如砥。试问余恩深几许，江阔秋清无底。看两径、棠阴舞翠。明月归＿轻似叶，只梅花、香里诗千纸。端不愧，西江水。
谪仙才气兰亭字。更清姿雅度，修竹长松标致。官职几人曾此过，萱草春风谁似。任彩服、蹁跹娱戏。去此云霄真一握，算令公、勋业浑余事。中书考，从今始。
减字木兰花杜南安和昌仙词见示次韵酬之狂吟江浦。不食人间烟火语。韦曲名家。也试河阳一县花。
群仙推去。暂寄岭梅清绝处。笑俯清溪。只有清风明月知。
