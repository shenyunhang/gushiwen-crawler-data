霜天晓角（祭双庙乐章）
宋代
杨均
初献
丹楹转月。金绣纷幢钺。勋在有唐宗社，人千载、仰英烈。
维辰嗟尽节。故里昭虔揭。临御雍雍来下，歆初荐、俎羞洁。
亚献
当年宋壁。血拥河流赤。全护东南形胜，百易万、五神力。
人心同奋激。立此生民极。哀角载歌霜晓，奭斗琼、圣容怿。
终献
忠忱谊愊。对越如丹赤。缅想遗风余烈，犹身见、古颜色。
惟馨非黍稷。穆穆歆明德。簟滟芳彝须醉，回云旞、佑乡国。
