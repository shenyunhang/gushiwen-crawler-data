丹凤吟
宋代
陈允平
暗柳烟深何处，翡翠帘栊，鸳鸯楼阁。芹泥融润，飞燕竞穿珠幕。秋千倦倚，还思年少，袜步尘轻，衫裁罗薄。陡顿芳心暗老，强理新妆，离思都占眉角。
过了几番花信，晓来划地寒意恶。可煞东风，甚把夭桃艳杏，故故C463铄。伤春憔悴，泪矗粉腮香落。挑脱金宽双玉腕，怕人猜偷握。渐芳草，恨画阑、休傍著。
