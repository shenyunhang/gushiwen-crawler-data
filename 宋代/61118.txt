水龙吟（自和前二首）
宋代
刘克庄
病翁一榻萧然刘屏山号病翁，不知世有欢娱事。雀罗庭院，载醪客去，催租人至。报答秋光，要些酒量，要些诗思。奈长鲸罢吸，寒蛩息响，茶瓯外、惟贪睡。
穷巷幸无干贽。或相过、莫知谁氏。柴门草户，阙人守舍，任伊题字。自和山歌，国风之变，离骚之裔。待从今向去，年年强健，插花高会。
