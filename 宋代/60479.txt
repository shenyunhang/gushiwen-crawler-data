瑞鹤仙
宋代
卢祖皋
眉青。炯如微月澹疏星。”故末章及之。
江南秋欲遍。正莼际鲈分，酒边螯荐。青林雁霜浅。问风流何事，试华偏晚。凌波步远。误池馆、薰风笑宴。梦回时，细翦荷衣，尚倚半酣妆面。
深院。绮霞低映，步障横陈，暮天慵倦。无言笑倩。尊前恨，仗谁遣。似重来鹤驭，锦城依旧，无复仙风宛转。念疏星澹月，长眉甚时再见。
