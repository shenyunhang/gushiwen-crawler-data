沁园春（闲居）
宋代
王质
二百年间，十二时中，悲欢往来。但盖头一把，容身方丈，无多缘饰，莫遣尘埃。屈曲成幽，萧条生净，野草闲花都妙哉。家无力，虽然咫尺，强作萦回。
竹斋。向背松斋。须次第、春兰秋菊开。在竹篱虚处，密栽甘橘，荆桥斜畔，疏种香梅。山芋＿羹，地黄酿粥，冬后春前皆可栽。门通水，荷汀蓼渚，足可徘徊。
