金缕曲（和龚竹卿客中韵）
宋代
刘辰翁
何处从头说。但倾尊、淋漓醉墨，疏疏密密。看取两轮东西者，也是樊笼中物。这光景、年来都别。白发道人隆中像壁间有武侯像，旅中坐对，笑相逢、对拥炉边雪。又过了，上元节。
纸窗旋补寒穿穴。柳黏窗、青青过雨，劝君休折。睡不成酣酒先醒，花底东风又别。夜复夜、吟魂飞越。典却西湖东湖住，十三年不出今朝出。容易得，二三月。
