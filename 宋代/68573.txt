唱金缕（咸淳癸酉茶陵灯夕，时文文山为湖南提刑）
宋代
柴元彪
春到云中早。恰梅花、雪後□□，锁窗寒悄。鼓吹喧天灯市闹，在处鳌山蓬岛。正新岁、金鸡唱晓。一点魁星光焰里，这水晶、庭院知多少。鸣凤舞，洞箫袅。
太平官府人嬉笑。道紫微、魁星聚会，参差联照。借地栽花河阳县，桃李芳菲正好。暖沁入、东风池沼。百里楼台天不夜，看祥烟、瑞霭相缭绕。生意满，翠庭草。
