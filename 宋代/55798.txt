念奴娇
宋代
曹冠
赋念奴娇，洗千载之诬蔑，以祛流俗之惑
蜀川三峡，有高唐奇观，神仙幽处。巨石＿岩临积水，波浪轰天声怒。十二灵峰，云阶月地，中有巫山女。须臾变化，阳台朝暮云雨。
堪笑楚国怀襄，分当严父子，胡然无度。幻梦俱迷，应感逢魑魅，虚言冥遇。仙女耻求媒，况神清直，岂可轻诬污。逢君之恶，鄙哉宋玉词赋。
