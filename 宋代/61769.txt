摸鱼儿（和陈次贾仲宣楼韵）
宋代
李曾伯
对楼头、欠招欢伯，和风吹老芳讯。凭阑面面蒲萄绿，依约碧岑才寸。无尽兴。纵燃竹烹泉，亦自清肠吻。凭谁与问。旧城郭何如，英雄安在，何说解孤愤。
铜＿路，极目长安甚近。当时宾主相信。翩翩公子登高赋，局面还思著紧。乘暇整。谩课柳评花，援镜搔蓬鬓。江平浪稳。怅我有兰舟，何人共楫，毋作孔明恨。
