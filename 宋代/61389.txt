沁园春（为赵＿窝寿）
宋代
张榘
静寿先生，笑傲四并，醉眠＿窝。甚一枰棋壤，掉头不顾，同舟风紧，袖手高歌。太白词华，更生忠愤，为问山林老得么。须知道，有淮碑未作，浯石当磨。
年来君子无多。试屈指、如公能几何。况＿荛公论，新曾推许，冕旒异眷，行见搜罗。泽润生民，洗清兵甲，待挽钱塘江上波。功名就，访蟠桃把玩，铜狄摩挲。
