摸鱼儿（高嘉定生日泰叔）
宋代
魏了翁
记年时、三星明处。尊前携手相语。家山幸有瓜和芋，何苦投身官府。谁知道，尚随逐风华，为蜀分南土。依前廉取。便卷却旌麾，提将绣斧。
天口笑应许。逢初度。从头要为君数。怕君惊落前箸。天东扶木三千丈，不照关河烟雨。谁砥柱。想造物生才，肯恁无分付。九州风露，待公等归来，为清天步。容我赋归去。
