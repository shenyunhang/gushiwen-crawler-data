沁园春（丙辰十月十日）
宋代
吴潜
夜雨三更，有人＿枕，晓檐报晴。算顽云痴雾，不难扫荡，青天白日，元自分明。权植油幢，聊张皂纛，坐听前驺鼓角鸣。君要诧，岂宣申南翰，成旦东征。
鸿冥。哽噎秋声。正万里榆关未罢兵。幸扬州上督，为吾石友，荆州元帅，是我梅兄。约束鲸鲵，奠安＿鼠，更使嵎夷海晏清。连宵看，怕天狼隐耀，太白沈枪。
