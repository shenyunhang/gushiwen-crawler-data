转调二郎神（再和）
宋代
刘克庄
黄粱梦觉，忽跳出、北扉西省。今似得何人，老僧退院，秀才下省。罢草河西淮南诏，没一字、谘尚书省学士院文字至朝廷，皆云谘报，不云申也。已交侣樵渔，免教人道，弥封官省。
多幸。条冰解去，新衔全省。笑杀太师光，赐灵寿杖，有诏扶他入省。死谥醉侯，生封诗伯，此事不关朝省。便茅屋、送老云边，也胜倚金华省。
