兰陵王（渭城朝雨）
宋代
彭履道
章台路。西出重城几步。秦楼晓、花气未明，一霎空濛洗高树。行人半倚户。飞去黄鹂自语。秋千小，不系柳条，惟有轻阴约飞絮。
钿车暗相遇。早拂拭红巾，初放鹦鹉。闻歌犹是淋铃处。掩面鸣筝，倚垆呼酒，东风重记旧眉妩。报伊共歌舞。西去。屡回顾。渐客舍荒凉，嘶马先驻。玉关万里知何许。但倦拥荒泽，瓜洲难渡。将军垂老，望故国，夜寒苦。
