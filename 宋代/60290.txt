贺新郎（许遂宁奕生日）
宋代
魏了翁
多少龙头客。数从前、何官不做，清名难得。万里将＿归报汉，青锁还应催当夕。又一叶、扁舟去国。许史庐前车成雾，未如公、正怕云霄逼。留不尽，二三策。
一声千里楼前笛。遏天涯、浮云不断，镇长秋色。试上层楼分明看，无数水遥山碧。问此意、有谁曾识。独抱孤衷苍茫外，满阑干，都是长安日。终有待，佐皇极。
