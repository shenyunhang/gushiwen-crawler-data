娘子军
宋代
孔平仲 撰
　　唐高祖之第三女，微时嫁柴绍。高祖起兵反隋，绍与妻谋曰：“尊公欲扫平天下，绍欲迎接义旗，二人同去则不可，吾独行又俱后害，未知机如何？”妻曰：“公宜速去。予一妇人，临时自为计。”绍即间行至太原投高祖。妻乃归酃县，散家资，起兵以应高祖，得兵七万人，颇多为女子，与太宗俱围京城，号曰娘子军。京城平，封为平阳公主。
