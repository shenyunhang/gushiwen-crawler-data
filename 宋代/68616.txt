沁园春（自寿）
宋代
熊禾
自笑生身，历事以来，垂六十年。仿浮沈闾里，半非识面，交游朋友，各已华颠。富贵不来，少年已去，空风悠悠岁月迁。虽然是，壮心一点，犹自依然。
新阳又长天边。人指似山间诗酒仙。算胸次崔嵬，不胜百榼，笔端枯槁，难足千篇。隐几杖藜，相耕听诵，聊看诸郎相后先。余何事，但读书煮茗，日晏高眠。
