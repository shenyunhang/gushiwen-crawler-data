沁园春（九和）
宋代
刘克庄
历事三朝，觐而执圭，祭而＿璋。更宫莲引入，视淮南草，御屏录了，露会稽章。贪膜外荣，遗身后臭，晔也平生漫传香。颜发改，独丹基无恙，事在休忙。
曹丘生莫游扬。这瞎汉还曾自配量。已化为胡蝶，穿花栩栩，懒陪鹓鹭，佩玉锵锵。机蹉面前，钟闻饭后，我上堂时众下堂。从前错，欲区区手援，天下黔苍。
