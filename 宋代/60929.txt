贺新郎
宋代
葛长庚
梦绕荷花国。遍□□、橘州柳市，芙蓉巷陌。桂社兰乡白苹里，月冷波寒之夕。有孤鹜、落霞知得。一鹤横空云漠漠，见梅梢、万粒真珠滴。犹未把，寒香惜。
画楼何处吹瑶笛。便□□、酥颦玉笑，露松霜瘠。姑射真人游紫府，下戏三江七泽。此莫是、冰魂雪魄。半逐风飞半随水，半在枝、半落苍苔白。酒醒后，晓窗碧。
