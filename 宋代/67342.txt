贺新凉（多景楼落成）
宋代
李演
笛叫东风起。弄尊前、杨花小扇，燕毛初紫。万点准峰孤角外，惊下斜阳似绮。又婉娩、一番春意。歌舞相缪愁自猛，卷长波、一洗空人世。间热我，醉时耳。
绿芜冷叶瓜州市。最怜予、洞箫声尽，阑干独倚。落落东南墙一角，谁护山河万里。问人在、玉关归未。老矣青山灯火客，抚佳期、漫洒新亭泪。歌哽咽，事如水。
