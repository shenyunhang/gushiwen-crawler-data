酹江月（寿詹守生日在武夷设醮）
宋代
卓田
武夷山字，日使君衔上，新来带得。便觉闲中多胜事，满眼烟霞泉石。云卷尘劳，风生芒竹，去作山中客。晓坛朝罢，自然五福天锡。
当此孤天悬门，步虚声远，直透云霄碧。替却燕姬皓齿（此句缺一字），洗尽人间筝笛。九曲溪深，千岩壁峭，大寿应难匹。辑车有待，日边飞下消息。
