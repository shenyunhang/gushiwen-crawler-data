木兰花慢（生日谢寄居见任官载酒三十七岁）
宋代
魏了翁
怕年来年去，渐雅志、易华颠。叹梦里青藜，间边银信，望外朱＿。十年竟成何事，虽万钟、于我曷加焉。海上潮生潮落，山头云去云还。
人生天地两仪间。只住百来年。今三纪虚过，七旬强半，四帙看看。当时只忧未见，恐如今、见得又徒然。夜静花间明露，晓凉竹外晴烟。
