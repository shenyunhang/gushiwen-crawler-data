水调歌头（程良器嘉量别赋一阕纪泛舟之会，往返次韵）
宋代
葛胜仲
夜泛南溪月，光影冷涵空。棹飞穿碎金电，翻动水精宫。横管何妨三弄，重醑仍须一斗，知费几青铜。坐久桂花落，襟袖觉香浓。
庾公阁，子猷舫，兴应同。从来好景良夜，我辈敢情钟。但恐仙娥川后，嫌我尘容俗状，清境不相容。击汰同情赏，赖有紫溪翁。
