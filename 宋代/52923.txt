水调歌头（甲辰九月十五日夜饮独乐见山台坐中作）
宋代
赵鼎
屋下疏流水，屋上列青山。先生跨鹤何处，窈窕白云间。采药当年三径，只有长松绿竹，霜吹晚萧然。举酒高台上，仿佛揖群仙。
转银汉，飞宝鉴，溢清寒。金波万顷不动，人在玉壶宽。我唱君须起舞，要把嫦娥留住，相送一杯残。醉矣拂衣去，一笑渺人寰。
