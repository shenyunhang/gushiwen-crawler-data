昆明池（次韵尚书兄春晚）
宋代
李弥逊
帐锦笼庭，囊香飘榭，过了芳时强半。觅残红、蜂须趁日，占新绿、莺喉咤暖。数花期、望得春来，春去也、把酒南山谁伴。更帘幕垂垂，恼人飞絮，乱落一轩风晚。
手拍狂歌挥醉碗。笑浪走江头，几逢归燕。忆黄华、曾吹纱帽，讶彩楼、催攽F纨扇。功名事、于我如云，谩赢得星星，满簪霜换。向棠棣华间，鶺鴒原上，莫厌尊罍频来见。
