贺新郎（张总领□□生日）
宋代
魏了翁
家住峨山趾。暑风轻、双泉漱玉，五坡攒翠。坡上主人归无计。梦泛沧波清＿。曾拜奏、前旒十二。愿上皇华将亲去，及翁儿、未老相扶曳。乘款段，过闾里。
玺书未报人相谓。倚西风、胡尘涨野，隐忧如猬。就似东门贤父子，只恐荣亲犹未。待洗尽、岷峨憔悴。便把手中长杓柄，为八荒，更作无边施。却上表，乞归侍。
