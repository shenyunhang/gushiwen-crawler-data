瑞龙吟（黄钟商，俗名大石调，犯正平调蓬莱阁）
宋代
吴文英
堕虹际。层观翠冷玲珑，五云飞起。玉虬萦结城根，澹烟半野，斜阳半市。
瞰危睇。门巷去来车马，梦游宫蚁。秦鬟古色凝愁，镜中暗换，明眸皓齿。
东海青桑生处，劲风吹浅，瀛洲清BC39。山影泛出琼壶，碧树人世。枪芽焙绿，曾试云根味。岩流溅、涎香惯揽，娇龙春睡。露草啼清泪。酒香断到，文丘废隧。今古秋声里。情漫黯、寒鸦孤村流水。半空画角，落梅花地。
