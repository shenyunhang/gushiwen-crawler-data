贺新郎（用前韵自寿）
宋代
冯取洽
往事休寻访。幸老来、筋力差强，未须扶杖。收脚八风波外立，一片虚空荡荡。悟寿者、本来无相。今日不知何日也，便戊申、重见何须赏。大梦曲，此时唱。
团栾儿女溪堂上。且一觞、一咏陶然，此情堪畅。漫说神仙华屋好，缥缈峤壶蓬阆。这浮幻、也难凭仗。何似薰风来岁岁，蔼一家、和气如春酿。婚嫁了，尽闲放。
