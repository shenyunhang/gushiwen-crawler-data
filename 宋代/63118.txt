贺新郎（和邵清溪自寿）
宋代
何梦桂
世事浑无定。问人间、翻来覆去，阿谁能忍。海怒惊涛山相拍，选甚鱼龙不任。看今古、英雄销尽。坐对青山闲白日，付长江、流送千年恨。天有意，唯何甚。
待将洗耳泉边枕。正梅花、霜寒月白，斗回西柄。自寿一觞花前醉，醉亸彩E754金胜。笑儿辈、汾阳中令。倚遍层楼阑干曲，慨乾坤、渺渺青云影。无限事，伤春兴。
