沁园春（廖总干席上）
宋代
黄机
暑风清微，梅腮渐红，麦须未黄。恨牡丹多病，医治费巧，酴醿易老，点缀无方。客里光阴，愁中意绪，想美人兮山水长。销凝处，有龙丝坠简，来唤持觞。
华堂。剩贮春光。粲一行珠玑时样妆。更燕留轻态，词翻古调，莺娇欲啭，曲度新腔。玉漏声沈，银潢影泻，＿酒犹烧心字香。归来也，判明虬永日，瑞锦鸳鸯。
