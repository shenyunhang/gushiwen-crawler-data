贺新郎
宋代
刘克庄
动地东风起。画桥西、绕溪桑柘，漫山桃李。寂寂墙阴苍苔径，犹印前回屐齿。惊岁月、飙驰云驶。太息攀翻长亭树，是先生、手种今如此。君不乐，欲何俟。
傍人错会渊明意。笑斯翁、皇皇汲汲，登山临水。佳处径呼篮舆去，仿佛柴桑栗里。从我者、门生儿子。尝试平章先贤传，屈原醒、不似刘伶醉。拼酩酊，卧花底。
