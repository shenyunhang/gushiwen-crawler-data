三姝媚（姜石帚馆水磨方氏，会饮总宜堂，即事寄毛荷塘）
宋代
吴文英
酣春青镜里。照晴波明眸，暮云愁髻。半绿垂丝，正楚腰纤瘦，舞衣初试。燕客飘零，烟树冷、青骢曾系。画馆朱楼，还把清尊，慰春憔悴。
离苑幽芳深闭。恨浅薄东风，褪花销腻。彩D64E翻歌，最赋情、偏在笑红颦翠。暗拍阑干，看散尽、斜阳船市。付与金衣清晓，花深未起。
