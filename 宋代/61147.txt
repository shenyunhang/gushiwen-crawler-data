贺新郎（和咏荼＿）
宋代
刘克庄
曾与瑶姬约。恍相逢、翠裳摇曳，珠＿联络。风露青冥非人世，揽结玉龙骖鹤。爱万朵、千条纤弱。祷祝花神怜惜取，问开时、晴雨须斟酌。枝上雪，莫消却。
恼人匹似中狂药。凭危栏、烛光交映，乐声遥作。身上春衫香薰透，看到参横月落。算茉莉、犹低一著。坐有缑山王郎子，倚玉箫、度曲难为酢。君不饮，铸成错。
