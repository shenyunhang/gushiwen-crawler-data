贺新郎（郡宴和韵）
宋代
刘克庄
草草池亭宴。又何须、珠＿络臂，琵琶遮面。宾主一时词翰手，倏忽龙蛇满案。传写处、尘飞莺啭。但得时平鱼稻熟，这腐儒、不用青精饭。阴雾扫，霁华见。
使君偿了丰年愿。便从今、也无敲扑，也无厨传。试拂笼纱看壁记，几个标名渠观。想九牧、闻风争羡。此老饱知民疾苦，早归来、载笔薰风殿。诗有讽，赋无劝。
