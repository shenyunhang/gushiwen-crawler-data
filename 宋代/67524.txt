六丑
宋代
杨泽民
欢浓欢易散，便忍把、恩情抛掷。恁时寸心，情思牛翅翼。别后踪迹。不定如萍泛，暂抛江沔，又留连京国。芳容料见尤光泽。共赏青楼，同游绮陌。皆曾痛怜深惜。纵鳞鸿托意，云水犹隔。
兰房深寂。映轻红淡碧。翠竹名花底、同燕息。杯盘风肯留客。见真诚厚爱，意深情极。乌纱翦为新冠帻。谁知道、荏苒尘埃带抹，任他倾侧。朝云信、且候潮夕。但寸心、未改伊人在，应须近得。
