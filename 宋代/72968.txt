送毕甥之临邛主簿杂言
宋代
梅尧臣
自我历官三十年，有脚未曾行蜀川。
李白尝言道之艰险，长嗟难剧上青天。
鸟悲猿嚎马蹄脱，苔梯雨栈愁倾颠。
苍崖下窥不见底，但听雷声辊石悬湍溅。
晓盘青泥上高烟，暮盘青泥到下泉。
剑阁如剑，巉然割肠刺恨今古连。
尔去三千九百里，巴山小马乌布鞯。
一妇一奚行李单，家具日货能几钱。
人皆畏避不敢往，此独敢往何所便。
况是初宦无远适，心意自许非由铨。
异乎哉，我今送尔徒哀怜。
