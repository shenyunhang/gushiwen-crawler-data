摸鱼儿（又）
宋代
吴编修
予何人、此何时节，驾言我欲行志。青原煮豆然萁后，谁豢龙蛇赤子。心为碎。宽底是、翻疑又怕严底是。吾方左计。冷眼别人看，畏首畏尾，身复尚余几。
陶元亮，自古真奇男子。督邮尚若人耳。秋凤一曲柴桑路，新秫炊香正美。黄鹄起。见说道、山光潭影皆欢喜。晴窗静倚。还我向来高，仙人羽客，别有一天地。
