沁园春（庆友人陈碧山）
宋代
卓田
才大文豪，朱有暗里，今须点头。奈兰宫一跌，槐黄时候。银袍逐浪，韦带随流。过尽鹤书，阅周鹗表，必竟都无名字留。空长恨，蕡终不第，齿且先侯。
休愁。有路堪由。最喜徐卿百不忧。正椿松未老，芝兰竞秀，奇毛雏凤，骍角犁牛。汉殿少年，新丰逆旅，岂肯卑微名位休。行将见，长沙召贾，御史除周。
