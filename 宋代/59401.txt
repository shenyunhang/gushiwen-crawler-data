沁园春（自题方壶）
宋代
汪莘
春至伤春，秋至悲秋，谁在华胥。叹谪仙才气，飞扬跋扈，渊明何事，慷慨欷歔。自我少年，如今晚境，行半人间真有余。都休问，且一觞一咏，吾爱吾庐。
南皋境界何如。舍明月清风谁与居。望蓬山路杳，万株翠桧，方壶门掩，四面红蕖。中有佳人，绰如姑射，一炷清香满太虚。尘寰外，被鸣鸾报客，飞鹤传书。
