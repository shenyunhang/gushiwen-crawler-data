沁园春（壬寅饯余宣谕入蜀）
宋代
李曾伯
画舸呼风，长剑倚天，半哉此行。指洞庭彭蠡，遍观吴楚，瞿塘滟滪，直上峨岷。帝语春温，军声秋肃，手济时屯开泰平。天应是，念蚕丛父老，公为更生。
眼看四海无人。今天下英雄惟使君。想驰情忠武，将兴王业，抚膺司马，忍咎吾民。净洗甲兵，归来鼎辅，定使八荒同一云。经营事，比京河形势，更近函秦。
