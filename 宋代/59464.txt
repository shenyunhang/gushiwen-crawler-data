哨篇
宋代
汪莘
侧按《稼轩词》。
近腊景和，故山可过，足下听余述。便自往山中，憩精蓝，与僧饭讫。北涉灞川，明月华映郭，夜登华子冈头立。嗟辋水沦涟，与月上下，寒山远火蒙笼。听林外犬类豹声雄。更村落谁家鸣夜舂。疏钟相闻。独坐此时，多思往日。
噫，记与君同。清流仄径玉琤琮。携手赋佳什。往来萝月松风。只待仲春天，春山可望，山中卉木垂萝密。见出水轻＿，点溪白鹭，青皋零露方湿。雉朝飞，麦陇鸣俦匹。念此去非遥莫相失。傥能从我敢相必。天机非子清者，此事非所急。是中有趣殊深，愿子无忽。不能一一。偶因驮檗附吾书，是山人王维摩诘。
