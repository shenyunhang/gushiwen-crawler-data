贺新郎（次卢申之韵）
宋代
孙居敬
风月为佳节。更湖光、平铺十里，水晶宫阙，若向孤山邀俗驾，只恐梅花凄咽。有图画、天然如揭。好着骚人冰雪句，走龙蛇、醉墨成三绝。尘世事，谩如发。
真须脚踏层冰滑。倚高寒、身疑羽化，水平天阔。目送云边双白鹭，杳杳冲烟出没。□□□、□□□□。唤醒儿曹梁甑梦，把消遥、齐物从头说。洗夜光，弄月明。
