摸鱼儿（春暮）
宋代
刘辰翁
渺斜阳、村烟酒市，独教王谢如此。渔翁梦入江头絮，寂寂平安西子。东风起。东风起。种桃千桃皆流水。桥边万里。甚老子情钟，明朝后日，又洒送春泪。
青过雨，历历远山如洗。暮云堪共谁倚。诸贤洛下风流散，轻薄纷纷余几。聊尔尔。问世事。何如自嗅残花蕊。金铜剑履。但陌上相逢，摩挲一笑，铸此几时矣。
