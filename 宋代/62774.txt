沁园春（次韵弟B54B雪中见寄）
宋代
陈著
天盖西倾，地轴东翻，两年以来。那关中形势，已归勃勃，江南人马，都是回回。咄咄书空，栖栖问路，岁晚山空风雪催。如何得，与浑家踏遍，雪顶岩隈。
谁知有客敲推。把世变心烦都说开。道严霜不杀，不成葭苇，B035寒惯耐，方是松梅。万事过前，一场梦里，分付茅柴三两杯。犹痴望，有太平时节，游戏春台。
