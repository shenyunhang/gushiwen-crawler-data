念奴娇（同官相招西湖观梅，用东坡大江东去韵）
宋代
章谦亨
画楼侧畔，试与君、管领南枝风物。影浸西湖清浅水，旁倚云崖烟壁。艾纳全披，檀心俱露，一片前村雪。碧松修竹，岁寒真是三杰。
长向酒欲冰时，魁英相放，不待阳和发。一任无情风又雨，毕竟香难灭。幻玉精神，添酥标致，羞上箫箫发。脆圆可爱，更看春二三月。
