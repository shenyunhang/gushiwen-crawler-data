六州歌头（元夕和宜可）
宋代
刘将孙
天涯倦客，如梦说今宵。承平事，车尘涨，马鸣萧。火城朝。狂歌闲嬉笑，平康客，五陵侠，闲相待，沙河路，灞陵桥。万眼琉璃，目眩去闲买，一翦梅烧。数金蛾彩蝶，簇带那人娇。说著魂销。掩鲛绡。
波翻海，尘换世，铜仙泪，铁心娆。渺何地，D26A朱履，解金貂。步宫腰。瑶池惊燕罢，瓶落井，箭离B829。灯楼倒，吴儿老，绛都迢。点点梅梢残雪，似东风、吹恨难消。悄山村渔火，风鬓立春宵。绕寒潮。
