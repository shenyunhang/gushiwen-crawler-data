满庭芳（雨中再赋牡丹）
宋代
汪莘
云绕花屏，天横练带，画堂三月初三。斜风细雨，罗幕护轻寒。无数天香国色，枝枝带、洛浦嵩山。烧红烛，吞星□日，光射九霞冠。
仙宫，深几许，黄莺问道，紫燕窥帘。似太真姊妹，半醒微酣。须信生来富贵，何曾在、草舍茅庵。皇州近，扁舟载去，春色冠东南。|<韩魏公牡丹诗云：“管弦围簇生来贵。”>|
