沁园春（赠胡葆元）
宋代
葛长庚
要做神仙，炼丹工夫，亦有何难。向雷声震处，一阳来复，玉炉火识，金鼎烟寒。＿女乘龙，金公跨虎，片晌之间结大还。丹田里，有白鸦一个，飞入泥丸。
河车运入昆山。全不动纤毫过玉关。把龟蛇乌兔，生擒活捉，霎时云雨，一点成丹。白雪漫天，黄芽满地，服此刀圭永驻颜。常温养，使脱胎换骨，身在云端。
