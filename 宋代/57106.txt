鼓笛慢（甲申五月仙源试新水。雨过丝生荷香袭人，因感而赋此词。时病眼）
宋代
赵长卿
暑风吹雨仙源过，深院静，凉於水。莲花郎面，翠幢红粉，烘人香细。别院新番，曲成初按，词清声脆奈难堪羞涩，朦忪病眼，无心听、笙簧美。
还记当年此际。叹飘零、萍踪千里。楚云寂寞，吴歌凄切，成何情意。因念而今，水乡潇洒，风亭高致。对花前可是，十分蒙斗，肯辜欢醉。
