沁园春（凤山出二宠姬歌余词）
宋代
王迈
夜来斗庵，左顾绿云，右盼素娥。好态浓意远，随宜梳洗，轻轻莲步，艳艳秋波。妒宠争妍，娇痴无际，齐劝诗翁金叵罗。翁微笑、□一时饮尽，谁少谁多。
月娥。唱后颜酡。莫也怕、浮云妒月麽。问苏州刺史，旧欢如梦，江州司马，衫湿如何。翠幕空垂，唾花无迹，忍听樽前飞燕歌。销凝处，正潇潇烟雨，偏恼东坡。
