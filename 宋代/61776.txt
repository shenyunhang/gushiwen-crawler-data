沁园春（乙未代寿尤制帅）
宋代
李曾伯
天下中庸，千载一灯，传之自公。有涵洪雅量，陂澄千顷，坚凝定力，壁立孤峰。佐鼎调梅，参帷借箸，略试斯文经济功。听淮鹤，暂素丝揽辔，玉帐分弓。
朝来鼓角声雄。庆元帅新除初度逢。任西风局面，人皆氵项洞，福星堂上，我独从容。草檄传燕，开门释蔡，了却中原公衮东。归廊庙，把格天勋业，与宋无穷。
