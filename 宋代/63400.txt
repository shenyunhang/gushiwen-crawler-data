沁园春（和刘仲简九日韵）
宋代
刘辰翁
九日黄花，渊明之后，谁当汝俦。记龙山昨夜，寒泉九井，帽轻似叶，髯戟如虬。庚扇西风，孔林落照，银海横波十二楼。闲笑道，那华亭上蔡，再见何由。
人生似我何求。算惟有高人高处游。笑如今别驾，前时方外，尘埃半百，岁月如流。如此连墙，今年不见，一首犹胜万户侯。偷闲好，便明朝有约，莫莫休休。
