瑞龙吟（和王圣与寿韵）
宋代
刘辰翁
老人语。曾见昨日开炉，坠天花否。生年不合荒荒，枯根薄命，婵娟误汝。
那知许。女乐如烟点点，江南处处。何时重到湖堧，淋漓载酒，依稀吊古。
终待胭脂露掌，弄鸥招鹤，凭君画取。万柳漫堤，一丝一泪垂雨。濛濛絮里，又送金铜去。漫肠断、王孙望帝，呕心囊句。市隐今成趣。袖回地狂狭，天吴凤舞。莫是青州谱。怎不早，翩翩向青州住。回头蜃海，已沈花雾。
