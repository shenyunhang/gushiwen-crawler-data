贺新郎（叔母生日用许侍郎奕所和去岁词韵为谢）
宋代
魏了翁
谁主谁为客。叹人生、别离容易，会逢难得。省户高门十年梦，瞥忽浑如昨夕。风不定、乱云飞急。本自无心图富贵，也元知、富贵无缘逼。且还我，兔园策。
谁知一曲柯亭笛。向天涯、依然解后，长安本色。怪我阿＿今老眼，已是看朱成碧、但犹记、黄裳曾识。多谢殷勤无以报，愿阿＿、长健如今日。送公去，上霄极。
