乳燕飞（寿周耐轩）
宋代
刘辰翁
曾授茅山记。共当年、二百七十，又三甲子。昨上云台占云物，占得景风南至。又恰是、封侯千岁。行遍神州河洛外，早归来、庭下槐阴翠。春万户，共生意。
溪翁图是参同契。想金丹、圆成功行，活人相似。顾我尊前歌赤壁，生子当如此耳。笑华发、东坡年几。弟不如人今老矣，看龙头、霄汉雌龙尾。呼白石，为公起。
