台城路
宋代
张炎
之。既倦，乘月夜归。太白去后三百年无此乐耶。
清时乐事中园赋，怡情楚花湘草。秀色通帘，生香聚酒，修景常留池沼。闲居自好。奈车马喧尘，未教闲了。把菊清游，冷红飞下洞庭晓。
寻泉同步翠杳。更将秋共远，书画船小。款竹谁家，盟鸥某水，白月光涵圆峤。天浮浩渺。称绿发飘飘，溯风舒啸。缓筑堤沙，渭滨人未老。
