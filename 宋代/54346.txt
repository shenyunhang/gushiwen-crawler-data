沁园春（赠清虚先生）
宋代
曹勋
五老横峰，二林云衲，自古洞天。喷玉龙飞，下三峡水，望香炉日奄霭，如起非烟。有个真人，拨云峰下，宴坐修真不记年。明廷诏，看龙翔凤翥，宸制奎篇。
君臣际会诚难。耸翠阁、频颁宝墨鲜。众妙门皆向，微言显启，两朝天德，甘涌神泉。道化承平，应稽升举，且向人间寻有缘。掀髯笑，做庐山隐逸，大宋神仙。
