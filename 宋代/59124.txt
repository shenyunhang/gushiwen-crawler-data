六州歌头（美人足）
宋代
刘过
洛浦凌波，为谁微步，轻尘暗生。记踏花芳径，乱红不损，步苔幽砌，嫩绿无痕。衬玉罗慳，销金样窄，载不起、盈盈一段春。嬉游倦，笑教人款捻，微褪些跟。
有时自度歌声。悄不觉、微尖点拍频。忆金莲移换，文鸳得侣，绣茵催衮，舞凤轻分。懊恨深遮，牵情半露，出没风前烟缕裙。知何似，似一钩新月，唛碧笼云。
