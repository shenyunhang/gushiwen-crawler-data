笛家弄（水际闲行）
宋代
王质
凌乱败荷，既似沙莞，又如淝水。颠倒旌旗都靡。馀花欹谢，又似乌江，骓兮不逝。虞兮奈尔。凋柳萧骚，又如轵道，故老何颜对。因缘断。时节转。自然如彼。自然如此。水边沙际。芦花摇曳。唤住行人，蓼花妩媚。引翻游子。又似江都酣夜延秋，建业望仙结绮。月下心飞，风前骨醉。共蘋花得意。今看昔、后看今未。一回头，已百弹指。
