沁园春
宋代
赵善括
问舍东湖，招隐西山，惠然肯来。有＿香兰桂，无穷幽趣，隔溪车马，何处轻埃。微利虚名，朝荣暮辱，笑尔焉能浼我哉。闲＿枕，被幽禽唤觉，午梦惊回。
无言独坐南斋。好唤取芳尊相对开。待醒时重醉，疏帘透月，醉时还醒，画角吹梅。无用千金，休悬六印，荆棘谁能满地栽。人间世，任游鹍独运，斥鷃低徊。
