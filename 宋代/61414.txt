摸鱼儿（荼＿）
宋代
张榘
正莓墙、柳绵低度，枝头红紫飞尽。秾阴涨绿冰钿碎，浥浥麝兰成阵。仙骨嫩。悦姑射瑶姬，青＿游琼苑。风前有恨。也一似宫梅，飘香坠粉，轻点寿阳鬓。
梨花雪，讲道全无清韵。何曾留到春晚。柔条不受真珠露，滴沥紫檀心晕。芳又润。待＿放金樽，拼作通宵饮。日高慵困。任翠幄低云，玉薰泛梦，路入醉乡稳。
