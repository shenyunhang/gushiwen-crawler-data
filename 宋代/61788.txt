沁园春（丙午和淮安朱赞府韵，以同在丙寅安陆围中，朱八十余矣）
宋代
李曾伯
紫金山前，铁骑围中，惟公尚知。怅当时卯角，鱼犹同队，如今缟鬓，鸥已忘机。故垒荒榛，群贤拱木，畴记官军夜战时。不图见，独岁寒不改，老气犹奇。
嗟哉月驶舟移。四十载光阴昨梦非。叹荷薪弗克，祗惭弓冶，扃柴却扫，绝望簪圭。菌短椿长，晏鸟微鹏巨，天分当然何足疑。闻公里，有＿溪堪钓，盍亦云归。
