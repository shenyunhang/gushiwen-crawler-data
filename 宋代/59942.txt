贺新郎（赋梅）
宋代
高观国
月冷霜袍拥。见一枝、年华又晚，粉愁香冻。云隔溪桥人不度，的白乐春心未纵。清影怕、寒波摇动。更没纤毫尘俗态，倚高情、预得春风宠。沈冻蝶，挂么凤。
一杯正要吴姬捧。想见那、柔酥弄白，暗香偷送。回首罗浮今在否，寂寞烟迷翠拢。又争奈、桓伊三弄。开遍西湖春意烂，算群花、正作江山梦。吟思怯，暮云重。
