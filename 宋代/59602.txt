水龙吟（七月二十六日信守生朝王道夫）
宋代
韩淲
从来江左夷吾，大名迥诸出公右。金堂玉室，瑶林琼树，龙麟蟠走。志在神皋，气雄云梦，十吞八九。问三槐盛事，当年初度，人应羡、青毡旧。
说与文章太守。庆千秋、好为亲寿。冰桃雪藕，霞裾月佩，莺鸾歌奏。雨熟西畴，星躔南极，宝香凝昼。趁新凉，便约乘云绕日，饮天浆酒。
