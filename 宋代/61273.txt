金菊对芙蓉
宋代
冯取洽
渚荷花，醉中走笔用篁栗韵庚寅
宝镜缘空，玉簪点水，荡摇千顷寒光。正江妃月姊，斗理明妆。扶阑一笑开诗眼，少容我、吟讽其旁。一川风露，满怀冰雪，云海弥茫。
不妨倚醉乘狂。问天公觅取，几曲渔乡。听小楼哀管，偷弄初凉。夜深欢极忘归去，锦江酿透碧＿香。对花无语，花应笑我，不似张郎。
