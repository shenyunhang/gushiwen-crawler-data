摸鱼儿（九日登平山和赵子固帅机）
宋代
张榘
望神京、目断烟草，青天长剑频倚。香街十里朱帘月，空想当年华丽。堪叹处。渺沙霭蒹葭，咿啭雁声起。平山谩记。怅杨柳春风，晴空栏槛，陈迹总非是。
重阳好，红叶黄华满地。良辰美景如此。青油幕府传芳斝。苒苒露琼花气。还更喜。看玉阃规恢，笑骋伊吾志。尘清北冀。便向关洛联镳，巍巍冠佩，麟阁画图里。
