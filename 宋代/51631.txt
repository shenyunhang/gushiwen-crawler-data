沁园春
宋代
毛滂
左元仙伯，旧从当日，太一下生。念道尊德贵，体隆貌重，盖天勋业，出世才名。父子一时，君臣千载，侍宴通宵留太清。衣冠盛事，满床象简，隔坐云屏。
年年此夜寒轻。正在东风下，不夜城。看御杯重劝，宸章屡赐，盛传歌舞，高会簪缨。桃李玉姬，芝兰子舍，尽向三台瞻寿星。从今去，愿千春献祝，午夜观灯。
