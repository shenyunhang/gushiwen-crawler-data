贺新郎（赋白芍药号为玉盘盂）
宋代
葛长庚
静看春容瘦。未清明、荼＿避席，蔷薇出昼。花里流莺骂桃李，似与东风管句。怕虚度、兰亭时候。我也别来天上夕，向年时、感叹湖山旧。旧日事，君知否。
玉皇驾出清都晓。就御前、三千神女，指麾八九。化作花神下人世，如把粉团搦就。又一似、玉盘在手。莫是蕊珠亲付属，教小心、劝我杯儿酒。也只得，为陪笑。
