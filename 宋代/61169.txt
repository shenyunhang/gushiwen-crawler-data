贺新郎（五用韵。读坡公《和陶诗》，其九篇为重九作，乃叙坡事而赋之）
宋代
刘克庄
行乐尤宜少。忆坡公、洞箫听罢，划然长啸。四海共知霜鬓满，莫问近来何妙。也不记、金莲曾照。老没太官糕酒分，把茱萸、便准登高了。齐得丧，等嘻笑。
集无韩子潮州表。数当时、南迁者众，北归人少。赤壁玉堂均一梦，此岂蛮烟能夭。与同叔、俱尝知道。谁问进贤冠底说，画出来、不似眉山帽。秋菊盏，献公＿。
