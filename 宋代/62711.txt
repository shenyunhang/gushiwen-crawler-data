宝鼎现（寿京尹曾留远侍郎渊子）
宋代
陈著
玉宸凝眷。要得培□，神皋根本。天赋与、经纶好手，门外红尘谈笑遣。任草色、遍空庭交翠，月往风来自便。但纸帐、时供小憩，长理灯窗公案。五行俱下流光电。笔如神、毫发都见。是则是、霜严雪劲，到底春风生意满。唤得应、雨和晴恰好，旗舞F735艘百万。更社鼠城狐扫影，雁鹜惊人避箭。
最是满腹精神，担负处、浑身皆胆。又谁知、条理元在，规模里面。天下事、又何难办。待副苍生愿。渺宇宙、多少关心，留取功名久远。
