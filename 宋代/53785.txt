水调歌头（壬寅九月，谒季修，题其书室壁曰秋斋梦谒，复以进道韵续之）
宋代
吕渭老
秋斋多梦谒，舌本欲生烟。独步一庭明月，雁字已横天。作个生涯不遂，松竹雨荒三径，却忆五湖船。小阮贫尤甚，犊鼻挂长竿。
白鸥汀，风共水，一生闲。横琴唳鹤，要携妻子老云间。灯火荧荧深夜，高卧南窗折几，杯到不留残。莫遣江湖手，遮日向长安。
