沁园春（双溪狎鸥）
宋代
卢祖皋
几叶凋枫，半篙寒日，傍桥系船。爱洞门深锁，人间福地，双溪分占，天上星躔。破帽＿寒，短鞭敲月，此地经行知几年。空赢得，似沈郎消瘦，还欠诗篇。
沙鸥伴我愁眠。向水驿风亭红蓼边。有村醪可饮，且须同醉，溪鱼堪鲙，切莫论钱。笠泽波头，垂虹桥上，橙蟹肥时霜满天。相随否，算江南江北，惟有君闲。
