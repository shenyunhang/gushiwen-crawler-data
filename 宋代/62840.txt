念奴娇（题临湖阁。阁在东阳，向巨源所创，洪容斋作记，旧赘漕幕居其下）
宋代
王义山
南昌奇观，最东湖、好景重重叠叠。谁瞰湖光新佳阁，横挹翠峰嶻辥。十里芙蓉，海神捧出，一镜何明彻。鸢鱼飞跃，活机触处泼泼。
容斋巨笔如椽，迎来一记，赢得芳名独。猛忆泛莲前日事，诗社杯盘频设。倚看斜阳，檐头燕子，如把兴亡说。谁迎谁送，一川无限风月。
