雨中花（睢阳途中小雨见桃李盛开作以下奉使途中作）
宋代
葛立方
壮岁嬉游，乐事几经，青门紫陌芳春。未见廉纤，膏雨浥花尘。濯锦宝丝增艳，洗妆玉颊尤新。向韶光浓处，点染芳菲，总是东君。
苏州老子，经雨南园，为谁一扫花林。谁信道、佳声著处，肌润香匀。晓试何郎汤饼，暮留巫女行云。寄言游子，也须留眄，小驻蹄轮。
