木兰花慢
宋代
张鎡
子寿右史、黄子由匠监、沈应先大著过桂隐即席作
清明初过后，正空翠、霭晴鲜。念水际楼台，城隅花柳，春意无边。清时自多暇日，看连镳、飞盖拥群贤。朱邸横经满坐，紫微渊思如泉。
高情那更属云天。语笑杂歌弦。向啼＿声中，落红影里，忍负芳年。浮生转头是梦，恐他时、高会却难全。快意淋浪醉墨，要令海内喧传。
