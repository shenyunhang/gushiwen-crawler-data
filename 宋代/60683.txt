沁园春（生日自述）
宋代
吴泳
＿＿鸣兮，卉木萋止，维暮之春。笑憨翁渐老，年加三豆，呆郎多事，诗记三星。六十有三，高吟勇退，只有尧夫范景仁。从今去，且亭前放鹤，溪上垂纶。
交亲。散落如云。仅留得尊前康健身。有一编书传，一囊诗稿，一枰棋谱，一卷茶经。红杏尚书，碧桃学士，看了虚名都赚人。成何事，独青山有趣，白发无情。
