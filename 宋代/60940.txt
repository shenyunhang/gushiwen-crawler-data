贺新郎
宋代
葛长庚
遥想阳明洞。夜深时、猿啼鹤唳，露寒烟重。家在神霄归未得，十二玉楼无梦。梦里听、瑶琴三弄。醉卧长安人不识，晚秋天、此意西风共。黄金印，吾何用。
云衢高策青鸾革空。把天书玉篆，留与世人崇奉。垂手入廛长是醉，醉则从教懵懂。那些子、凝然不动。一剑行空神鬼惧，金粟儿、日向丹田种。把得稳，任放纵。
