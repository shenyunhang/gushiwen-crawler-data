倾杯（上梁帅上元词）
宋代
杨无咎
瑞日凝晖，东风解冻，峭寒犹浅。正池馆、梅英粉淡，柳梢金软，兰芽香暖。滕城谁种芙蕖满。浸银蟾影，一夜万花开遍。翠楼朱户，是处重帘竞卷。
罗绮簇、欢声一片。看五马行春旌旆远。拥襦衤夸、千里歌谣，都入太平弦管。且莫厌、瑶觞屡劝。闻凤诏、催归非晚。愿岁岁今夜里，端门侍宴。
