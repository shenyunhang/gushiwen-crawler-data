沁园春（守岁）
宋代
陈人杰
太岁茫茫，犹有归时，我胡不归。为桂枝关约，十年阙下，梅花梦想，半夜天涯。婪尾三杯，胶牙一标，节物依然心事非。长安市，只喧喧箫鼓，催老男儿。
篝灯自理征衣。正历乱愁肠千万丝。想椒盘寂寞，空传旧颂，桃符冷落，谁撰新诗。世事干忙，人生寡遂，何限春风抛路歧。身安处，且开眉一笑，何以家为。
