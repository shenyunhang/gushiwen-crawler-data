贺新郎
宋代
应法孙
宿雾楼台湿。晓清初、花明柳润，燕飞莺集。旧约重来歌舞地，留得艳香娇色。又梦草、东风吹碧。午因腾腾春欲醉，对文楸、玉子无心拾。看蝶舞，傍花立。
酒痕未醒愁先入。记年时，翠楼寒浅，宝笙慵吸。想驻马河桥分别，恨轻竹风颿烟笠。早尘暗、华堂帘隙。倚尽黄昏人独自，望江南回雁归云急。凭付与，锦笺墨。
