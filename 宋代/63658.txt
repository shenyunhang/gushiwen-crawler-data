沁园春（和赵莲澳提举遣怀）
宋代
王奕
耳目肺肠，不由我乎，更由乎谁。也不必君平，不消詹尹，不卜何疑，不卜何疑。三径归来，一时有见，岂为黄初与义熙。天下事，但行其可，自合乎宜。
大哉用易乘时。纵乌喙那能食子皮。叹失若塞翁。失为得本，赢如刘毅，赢乃输基。大黠小痴，有余不足，谁必彭殇早与迟。眼前物，纵铜山金屋，一瞑全非。
