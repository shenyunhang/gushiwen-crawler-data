金缕曲（和同姓草叔曲本胡端逸见寿韵并谢）
宋代
刘辰翁
忘却来时路。恨苍苍、寒冰弃我，江南闲处。世事早知今如此，何不老农老圃。更种个、梅花深住。冻雨前朝浯溪石，对苍苔、堕泪怜臣甫。山似我，两眉聚。
岁云暮矣如何度。但多情、寂寥相念，二三君子。越石暮年扶风赋，犹解闻鸡起舞。恨不减、二三十岁。一曲相思碧云合，醉凭君、为我歌如缕。君念我，似同祖。
