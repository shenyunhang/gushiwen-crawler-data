沁园春
宋代
陆游
一别秦楼，转眼新春，又近放灯。忆盈盈倩笑，纤纤柔握，玉香花语，雪暖酥凝。念远愁肠，伤春病思，自怪平生殊未曾。君知否，渐香消蜀锦，泪渍吴绫。
难求系日长绳。况倦客飘零少旧朋。但江郊雁起，渔村笛怨，寒＿委烬，孤砚生冰。水绕出围，烟昏云惨，纵有高台常怯登。消魂处，是鱼笺不到，兰梦无凭。
