贺新郎
宋代
祝穆
此木生林野。自唐家、丝纶置阁，托根其下。长伴词臣挥帝制，因号紫微堪诧。常缥缈、紫微仙驾。料想紫微垣降种。紫微郎、况是名同者。兼二美，作佳话。
一株乃肯临茅舍。肌肤薄、长身挺立，扶疏潇酒。定怯麻姑爬痒爪，只许素商陶冶。擎绛雪、柔枝低亚。我忆香山东坡老，只小诗、便为增声价。后当有，继风雅。
