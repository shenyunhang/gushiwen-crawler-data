大酺
宋代
杨泽民
渐雨回春，风清夏，垂柳凉生芳屋。馀花犹满地，引蜂游蝶戏，慢飞轻触。院宇深沈，帘栊寂静，苍玉时敲疏竹。雕梁新来燕，恣呢喃不住，似曾相熟。但双去并来，漫索幽恨，枕单衾独。
仙郎去又速。料今在、何许停双毂。任梦想、频登台榭，遍倚阑干，水云千里空流目。纤遇又鱼客，难尽写、别来心曲。媚容幸倾城国。今日何事，还又难分麰菽。寸心天上可烛。
