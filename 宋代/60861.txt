兰陵王（题笔架山）
宋代
葛长庚
三峰碧。缥渺烟光树色。高寒处，上有猿啼，鹤唳天风夜萧瑟。山形似笔格。人道江南第一。游紫观，月殿星坛，积翠楼前吹铁笛。
客来访灵迹。闻王郭当年，曾此驻锡。二仙为谒浮丘伯。从骖鸾去后，云深难觅。丹炉灰冷杵声寂。依然旧泉石。
泉石。最幽＿。更禽静花闲，松茂竹密。清都绛阙无消息。共羽衣挥尘，感今怀昔。堪嗟人世，似梦里，驹过隙。
