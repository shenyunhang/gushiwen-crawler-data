风流子（和楚客维扬灯夕）
宋代
方岳
小楼帘不卷，花正闹、灯火竞春宵。想旧日何郎，飞金叵罗，三生杜牧，醉董娇饶。香尘路，云松鸾髻ED23，月衬马蹄骄。仿佛神仙，刘安鸡犬，分明富贵，子晋笙萧。
人生行乐耳，君不见、迷楼春绿迢迢。二十四、经行处，旧月今桥。但索笑梅花酒消新雪，纵情诗草，笔卷春潮。俯仰人间陈迹，莫惜金貂。
