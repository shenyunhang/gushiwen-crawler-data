摸鱼儿（春雪客中寄白香岩、王信父）
宋代
张炎
又孤吟、灞桥深雪，千山绝尽飞鸟。梅花也著东风笑，一夜瘦添多少。春悄悄。正断梦愁诗，忘却池塘草。前村路杳。看野水流冰，舟闲渡口，何必见安道。
慵登眺。脉脉霏霏未了。寒威犹自清峭。终须几日开晴去，无奈此时怀抱。空暗恼。料酒兴歌情，未肯随人老。惜花起早。拚醉□忘归，接B565更好，一笑任倾倒。
