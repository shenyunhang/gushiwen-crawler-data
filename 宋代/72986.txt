潮州寒食陪太守南园宴
宋代
梅尧臣
寒食二月三月交，红桃破纇柳染梢。
阴晴不定野云密，黕黕鼓声湖岸坳。
使君千骑出南圃，歌吹前导後鸣铙。
是时辄预车马末，倾市竞观民业抛。
竹亭临水美可爱，嗑咂草木皆吐苞。
游人春服靓妆出，笑踏俚歌相与嘲。
使君白发体尤健，自晨及暮奏酒肴。
尔辈少年翻易倦，倚席欠伸谁得教。
公虽不责以正礼，我意未容诚斗筲。
逡巡秉烛各分散，小人争路何呶呶。
