沁园春（寿赵尚书）
宋代
方岳
蠢彼EA4C鼯，嗟尔何为，敢瞰长淮。遣诗书元帅，又劳指画，神仙寿日，不放襟怀。略已三年，可曾一笑，天岂慳吾老子哉。诸人者，且携将雅颂，留待磨崖。
我姑酌彼金罍。便小醉、宁辞鹦鹉杯。问今何时也，子其休矣，有如此酒，奚取吾侪。帝曰不然，政须卿辈，作我长城惟汝谐。凝望处，见红尘飞骑，捷羽东来。
