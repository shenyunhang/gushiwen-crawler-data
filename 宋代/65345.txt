虞神歌（一曲）
宋代
范祖禹
驾玉龙。设初虞祭终。前旌举，天回洛水，路转崧峰。瞻寥廓，烟霏冲融。窅无踪。震地鼓吹悲雄。谁何羽卫重。拂云旗帜眩青红。来渐东。清尘洒道，修职百神恭。回首苍茫，雾雨吹风。掩泉宫。
□□□□□□□□□环畿入，山川改容。鼓钟临近次，千官望拜，涕泪衡从。人如堵，晨光葱茏。阙穹隆。驰道禁水相通。当年游幸空。皇仪事毕泣重瞳。哀未穷。巍巍余烈；辉映简编中。亿万斯年，覆载同功。
