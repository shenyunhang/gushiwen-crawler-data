沁园春（叹老）
宋代
李吕
射虎南山，断蛟北海，恍如梦中。念少年豪气，霜寒一剑，清时功业，月满雕弓。年去年来成底事，已一半消磨成老翁。那堪更，病为城绕，愁作兵攻。
无悰。慵语西风。正独倚危阑送塞鸿。道酒能逍遣，酒因病减，歌能消遣，歌为愁浓。大造不将炉冶去，□万卷诗书宁愤穷。都休问，且试弹绿绮，闲和秋虫。
