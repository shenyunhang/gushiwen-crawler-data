道逢散遣之卒云讲和退师无所用之矣辄以二
宋代
宗泽
翁拥麾幢我为儿，剩闻窃睹皆兵机。
其中袭击不容瞬，飙行电制犹逶迤。
戎人长驱越大河，天下震惊观阙危。
肉食之谋殊未臧，我愤切骨其谁知。
慨然奏疏金马门，力陈盟赂损国威。
严尤下策尤可笑，晃错上书亦奚为，
道路荆棘初剪除，花如步障吾东之。
八年闭户尺蠖屈，一旦渡关匹马驰。
行行侧身听戎捷，忽闻募士诏遣归。
浓书大墨榜教诏，曰敌悔过今退师。
羽檄向来召貔虎，乃咏出车歌杕杜。
橐兵销刃兵犹怒，却把鉏犁农歌舞。
君王神武今艺祖，尔如不归污我斧。
