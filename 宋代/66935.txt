沁园春（为董叔宏赋溪壮）
宋代
严羽
问讯溪壮，景如之何，吾为平章。自月湖不见，江山零落，骊塘去后，烟月凄凉。有老先生，如梅峰者，健笔纵横为发扬。还添得，石屏诗句，一段风光。
主人雅兴徜徉。每携客临流泛羽觞。想归来松菊，小烦管领，同盟鸥鹭，未许相忘。我道其间，如斯人物，只合盛之白玉堂。还须把，扁舟借我，散发沧浪。
