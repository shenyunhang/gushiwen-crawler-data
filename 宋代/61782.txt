沁园春（再和）
宋代
李曾伯
秋岂悲人，人不悲秋，比春更浓。有蕙兰丰度，尚存芳菊，牡丹文献，犹在芙蓉。举蟹持醪，得鲈作鲙，晋宋间人有此风。休轻笑，彼柴桑傲吏，龌龊篱东。
携壶与客还逢。愿时许先生杖屦从。叹尘踪如寄，鸥凫江海，性真聊适，蜩晏鸟蒿蓬。刮眼青天，惊心黄叶，立尽梧桐月正中。凄然久，看物情终竟，不心春容。
