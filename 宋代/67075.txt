乳燕飞
宋代
徐经孙
一雨炎□洗。似天知、溪山佳处，玳筵珠履。六十年前今朝庆，门左桑弧蓬矢。也似恁、郁葱佳气。绿鬓童颜春未老，问寿星、模样君真是。新甲子，从头起。
应门有子能承志。总人间、皱眉底事，不关君耳。看不日孙枝毓秀，衮衮教人满意。更又报、门阑多喜。饱受人生真富贵，便蟠桃、三熟堪弹指。知几个，千秋岁。
