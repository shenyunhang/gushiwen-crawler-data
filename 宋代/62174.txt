念奴娇（宝祐丁已闰四月，偕十友避暑白云寺）
宋代
李公昴
麦秋时候，薄阴罩炎日，山行乘兴。筇屐追随多胜侣，青佩黄冠方领。坐石谈玄，听泉濯暑，直上千山顶。倚风长啸，籁鸣林谷相应。
忽涌云气漫空，海吹急雨，觉冰D139微冷。洗尽人间名利障，便是蓬莱仙境。半日偷闲，一生清福，岂在荣钟鼎。青灯深夜，陶然独妙清圣。
