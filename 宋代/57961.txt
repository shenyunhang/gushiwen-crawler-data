贺新郎（再用前韵）
宋代
辛弃疾
鸟倦飞还矣。笑渊明、瓶中储粟，有无能几。莲社高人留翁语，我醉宁论许事。试沽酒、重斟翁喜。一见萧然音韵古，想东篱、醉卧参差是。千载下，竟谁似。
元龙百尺高楼里。把新诗、殷勤问我，停云情味。北夏门高从拉攞，何事须人料理。翁曾道、繁华朝起。尘土人言宁可用，顾青山、与我何如耳。歌且和，楚狂子。
