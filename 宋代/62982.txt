大酺
宋代
陈允平
雾幕西山，珠帘卷，浓霭凄迷华屋。蒲萄新绿涨，正桃花烟浪，乱红翻触。绣阁留寒，罗衣怯润，慵理凤楼丝竹。东风垂杨恨，锁朱门深静，粉香初熟。念缓酌灯前，醉吟孤枕，顿成清独。
伤心春去速。叹美景虚掷如飞ECB1。漫孤负、秋千台榭，拾翠心期，误芳菲、怨眉愁目。冷透金篝湿，空展转、画屏山曲。梦不到、华胥国。闲倚雕槛，试采青青梅菽。海棠尚堪对烛。
