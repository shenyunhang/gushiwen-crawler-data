水调歌头
宋代
曹冠
游燕赏潭洞，舒啸对云峰。瀑泉飞下银汉，一水净涵空。前度刘郎诗句，只咏丹青摹写，佳境未亲逢。刘禹锡寄题涵碧诗，有“远写丹青到雍州”之句。争似我吟赏，携酒屡从容。
濯尘缨，挥羽扇，快薰风。因思往古游者，清兴与今同。泉石因人轻重，岘首名传千古，登览赖羊公。陵谷有迁变，勋烈耀无穷。
