风瀑竹（元宵）
宋代
牟子才
阁住杏花雨。便新晴、等间勾引，香车成雾。璧月光中箫凤远，袅袅馀音如缕。诮一似、君仙府。天意乍随人意好，渐星桥、度汉珠还浦。又何啻、列千炬。晚来乍觉阴盘固。笑人间、玉瓶瑶瑟，锦茵雕俎。无限升平宣政曲，回首中原何处。慨鸣镝、已无宫武。扑面胡尘浑未扫，强欢讴、还肯轩昂否。荣旧恨，为谁赋。
