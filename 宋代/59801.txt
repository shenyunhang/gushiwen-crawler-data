沁园春（次韵李明府劝农）
宋代
汪卓
民吾同胞，剖破藩篱，元是大家。故见之诰诏，视如子弟，谆勤恳切，悃＿无华。孝悌力田，职当劝相，起早非干为看花。亲酌酒，老农唯诺，句句仁芽。
晓来犹觉寒些。看雨湿风吹旗□斜。笑吾生八十，尽谙农事，公筵既彻，更共烹茶。高唱豳风，敬酬令尹，王道桑麻乐有涯。春务急，见溪头杨柳，已可藏鸦。
