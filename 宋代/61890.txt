沁园春（和邓季谦通判为寿韵）
宋代
李曾伯
老子家山，近古苏州，有监本呆。叹长途荷担，斯宜已矣，急湍鼓＿，岂不危哉。我爱陶潜，休官彭泽，为三径荒芜归去来。君恩重，奈边戈未偃，阃毂犹推。
东南休运将回。幸天日清明公道开。把孤忠自许，我心匪石，一真难灭，人口如碑。青眼旧交，黑头新贵。快九万里风鹏背培。诗筒寄，正多情未已，聊解君颐。
