风流子（泛湖）
宋代
罗志仁
歌咽翠眉低。湖船客、尊酒谩重携。正断续齐钟，高峰南北，飘零野褐，太乙东西。凄凉处，翠凉处，翠连松九里，僧马溅障泥。葛岭楼台，梦随烟散，吴山宫阙，恨与云齐。
灵峰飞来久，飞不去，有落日断猿啼。无限风荷废港，露柳荒畦。岳公英骨，麒麟旧冢，坡仙吟魄，莺燕长堤。欲吊梅花无句，素壁慵题。
