沁园春·子陵先生
宋代
林正大
子陵先生，故人光武，以道相忘。幸炎符在握，六龙在御，臣来亿兆，阳德方刚。自是先生，独全高节，归去江湖乐未央。动星象，被羊裘傲睨，一世轩裳。 
高哉不事侯王。爱此地山高水更长。盖先生心地，超乎日月，又谁如光武，器量包荒。立懦帘顽，有功名教，万世清风更激扬。无古今，想云山郁郁，江水泱泱。
