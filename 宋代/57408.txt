贺新郎（中秋）
宋代
京镗
试与姮娥语。问因何、年年此夜，月明如许。万顷镕成银世界，是处玉壶风露。又岂比、寻常三五。变化乾坤同一色，觉星躔、斗柄皆回互。须要我，共分付。
平生脚踏红尘处。漫纷纷、鸡镕厚薄，燕鸿来去。只有婵娟多情在，依旧当时雅素。空自叹、归心难住。留取清光岷江畔，照扁舟、送我章江路。频引满，莫匆遽。
