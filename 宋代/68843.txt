沁园春（李娶塘东曾）
宋代
邵桂子
知是今年，一冬较暖，开遍梅花。有一朵妖娆，塘之东畔，东君爱惜，云幕低遮。小萼微红，香腮传粉，把寿阳妆取自夸。谁知道，忽移来秀水，深处人家。
清香扑透窗纱。渐仙李农华无等差。这冰姿一样，玉颜双好，月明静夜，疏影横斜。传语曹林，须将止渴，结子今番早早些。梅自笑，嗔贺新郎曲，待拍红牙。
