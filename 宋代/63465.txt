摸鱼儿（和巽吾留别韵）
宋代
刘辰翁
懒能看、海桑世界，风花过眼如传。月明昨夜庭流水，天色朝来都变。尘石烂。铢衣坏，和衣减尽谁能怨。秦亡楚倦。但翦烛西窗，秋声入竹，点点已如霰。
当年事，本是泗亭沛县。却教绵B630成殿。暮年八阵那曾用，付与江流石转。前楚辩。今哨遍，是乌乌者灯前劝。乾坤较健。叹君已归休，吾方俯仰，种种未曾见。
