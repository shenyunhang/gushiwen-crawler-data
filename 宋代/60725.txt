沁园春（为潘郴州寿）
宋代
黄机
问讯仙翁，殷勤为底，来万山中。想橘边丹井，鹤寻旧约，松间碧洞，鹿养新茸。雾节亭亭，星＿曳曳，导以浮丘双玉童。嬉游处，尽祥烟瑞雨，霁月光风。
欢声已与天通。更日夜郴江流向东。定催归有谓，泥香芝检，留行无计，路熟花骢。入侍严凝，密陪清燕，吴水欢然相会逢。年年里，对春如酒好，酒似春浓。
