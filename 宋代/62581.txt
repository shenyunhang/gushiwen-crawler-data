贺新郎
宋代
柴望
满酌西湖酒。觉湖山、依然未老，游人如旧。数过清明才六日，欲暖未晴时候。正画舫、春明波透。记得名园曾驻马，锦鞍鞯、浅映堤桥柳。寻胜赏，重回首。
不妨旋摘枝头有。喜青青、垂丸带子，脆圆如豆。想是和羹消息近，报与醉翁太守。道玉铉、有人启奏。红药当阶明似锦，觉娇莺、无燕皆称寿。唱此曲，付红袖。
