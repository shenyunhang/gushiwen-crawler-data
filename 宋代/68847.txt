贺新郎（童养合卺）
宋代
彭子翔
一点阳春小。傍妆台、梅梢粉嫩，桃花红透。合卺尊前人笑语，银烛两行红补。云正暖、流苏香兽。金屋阿娇元共贮，待玄霜、杵就方成偶。□□□，□□□。
西园扑蝶春风早。看浮花、浪蕊飞尽，娟娟闺秀。柳带草蒲堪绾结，只绾同心未就。算今夜、心都同了。待阙鸳鸯情似海，锦衾温、说到鸡声晓。头白也，镇相守。
