醉蓬莱（新亭落成约刘左史光祖和见惠生日韵）
宋代
魏了翁
又一番雨过，倚阁炎威，探支秋色。前度刘郎，为故园一出。黄发丝丝，赤心片片，俨中朝人物。诗里香山，酒中六一，花前康节。
倦客才归，新亭恰就，萱径荫浓，＿林香发。尊酒相逢，看露花风叶。跃跃精神，生生意思，入眼浑如涤。更祝天公，收回积潦，放开晴日。久雨，故云。
