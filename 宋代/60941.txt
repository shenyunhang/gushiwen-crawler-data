贺新郎（西湖作呈章判镇、留知县）
宋代
葛长庚
万顷湖光绿。是处里、芙蓉金盏，木犀金粟。＿御飘飘行水＿，正是蟹香橙熟。山色似、风梳雨沐。携取阿娇命豪杰，过北山、疃处南山曲。寒烟淡，晴鸦浴。
巨觥数引苍髭矗。便论诗说剑，人各有怀西北。两见西风客京国，多在红楼金屋。凝情处、落霞孤鹜。蒲柳凄凉今如许，问功名、志在何时足。更簪取，一枝菊。
