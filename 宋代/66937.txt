贺新郎（清浪轩送春）
宋代
严仁
碧浪摇春渚。浸虚檐、蒲萄滉漾，翠绡掀舞。委曲经过台下路，载取落花东去。问花亦、漂流良苦。花不能言应有恨，恨十分、都被春风误。同此恨，有飞絮。
人生聚散元无据。尽凭阑、一尊相对，苹州春暮。嫉色冲冲空怅望，泪尽世间儿女。君不见、千金求赋。飞燕婕妤今何在，看粘云、江影伤千古。流不云，断魂处。
