摸鱼儿
宋代
刘辰翁
三百年、人间天上，遽如许、遽如许。落花寒食东风雨，漠漠长陵抔土。魂归否。怕些不分明，又堕人笺疏。且无相负。记昔与诸贤，共谈洛下，曾识老人父。
牛衣泪，冷落闻鸡东府。风尘曾独深虑。子规声断长门晓，春梦不堪重做。千万古。但目极心伤，宛转虞兮楚。江东日暮。想野草荒田，而今何处，不待雍门鼓。
