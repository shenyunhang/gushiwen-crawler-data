贺新郎（寿黄春谷，时自南州过浙右相宅，合卺）
宋代
陈深
丹凤翔云表。览德辉、翩然飞下，翠蓬仙岛。银汉无声天似水，昨夜新凉多少。听一曲，琼箫音渺。千尺秦台凌空峻，见一双、翠羽先飞到。披紫雾，揽瑶草。
风流别乘当英妙。对江山、掀髯把酒，浩歌长啸。绿发公侯何足浼，自是无双才调。况槐荫、青青天杪。月殿BA5E娥云深处，近清秋、丹桂催开早。斟绿醑，戴花帽。
