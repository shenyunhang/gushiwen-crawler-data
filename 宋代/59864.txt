贺新郎（湖上高宾王、赵子野同赋）
宋代
史达祖
西子相思切。委萧萧、风裳水佩，照人清越。山染蛾眉波曼＿，聊可与之娱悦。便莫赋、湘妃罗袜。怕见绿荷相倚恨，恨白鸥、占了凉波阔。拣凉处，放船歇。
道人不是尘埃物。纵狂吟魂魄，吹乱一巾凉发。不觉引杯浇肺渴，正要清歌骇发。更坐上、其人冰雪。截取断虹堪作钓，待玉奁、今夜来时节。也胜钓，石城月。
