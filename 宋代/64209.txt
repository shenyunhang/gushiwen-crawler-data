西河（依绿庄赏荷，分净字韵别本依上有史元叟三字）
宋代
张炎
花最盛。西湖曾泛烟艇。闹红深处小秦筝，断桥夜饮。鸳鸯水宿不知寒，如今翻被惊醒。
那时事、都倦省。阑干来此闲凭。是谁分得半机云，恍疑昼锦。想当飞燕皱裙时，舞盘微堕珠粉。
软波不翦素练净。碧盈盈、移下秋影。醉里玉书难认。且脱巾露发，飘然乘兴。一叶浮香天风冷。
