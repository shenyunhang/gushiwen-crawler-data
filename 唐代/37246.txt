北齐二首
唐代
韩偓
任道骄奢必败亡，且将繁盛悦嫔嫱。几千奁镜成楼柱，
六十间云号殿廊。后主猎回初按乐，胡姬酒醒更新妆。
绮罗堆里春风畔，年少多情一帝王。
神器传时异至公，败亡安可怨匆匆。犯寒猎士朝频戮，
告急军书夜不通。并部义旗遮日暗，邺城飞焰照天红。
周朝将相还无体，宁死何须入铁笼。
