送客南迁
唐代
白居易
我说南中事，君应不愿听。曾经身困苦，不觉语叮咛。
烧处愁云梦，波时忆洞庭。春畬烟勃勃，秋瘴露冥冥。
蚊蚋经冬活，鱼龙欲雨腥。水虫能射影，山鬼解藏形。
穴掉巴蛇尾，林飘鸩鸟翎。飓风千里黑，qL草四时青。
客似惊弦雁，舟如委浪萍。谁人劝言笑，何计慰漂零。
慎勿琴离膝，长须酒满瓶。大都从此去，宜醉不宜醒。
