舞马篇
唐代
薛曜
星精龙种竞腾骧，双眼黄金紫艳光。一朝逢遇升平代，
伏皂衔图事帝王。我皇盛德苞六宇，俗泰时和虞石拊。
昔闻九代有馀名，今日百兽先来舞。钩陈周卫俨旌旄，
钟鎛陶匏声殷地。承云嘈囋骇日灵，调露铿鈜动天驷。
奔尘飞箭若麟螭，蹑景追风忽见知。咀衔拉铁并权奇，
被服雕章何陆离。紫玉鸣珂临宝镫，青丝彩络带金羁。
随歌鼓而电惊，逐丸剑而飙驰。态聚ey还急，骄凝骤不移。
光敌白日下，气拥绿烟垂。婉转盘跚殊未已，
悬空步骤红尘起。惊凫翔鹭不堪俦，矫凤回鸾那足拟。
蘅垂桂裛香氛氲，长鸣汗血尽浮云。不辞辛苦来东道，
只为箫韶朝夕闻。阊阖间，玉台侧，承恩煦兮生光色。
鸾锵锵，车翼翼，备国容兮为戎饰。充云翘兮天子庭，
荷日用兮情无极。吉良乘兮一千岁，神是得兮天地期。
大易占云南山寿，zazb共乐圣明时。
