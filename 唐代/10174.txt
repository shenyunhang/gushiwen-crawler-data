同吕员外酬田著作幕门军西宿盘山秋夜作
唐代
高适
碛路天早秋，边城夜应永。遥传戎旅作，已报关山冷。
上将顿盘阪，诸军遍泉井。绸缪阃外书，慷慨幕中请。
能使勋业高，动令氛雾屏。远途能自致，短步终难骋。
羽翮时一看，穷愁始三省。人生感然诺，何啻若形影。
白发知苦心，阳春见佳境。星河连塞络，刁斗兼山静。
忆君霜露时，使我空引领。
