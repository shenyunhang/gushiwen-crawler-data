襄阳行
唐代
张潮
玉盘转明珠，君心无定准。昨见襄阳客，剩说襄阳好无尽。
襄汉水，岘山垂，汉水东流风北吹。只言一世长娇宠，
那悟今朝见别离。君渡清羌渚，知人独不语，
妾见鸟栖林，忆君相思深。莫作云间鸿，离声顾俦侣。
尚如匣中剑，分形会同处。是君妇，识君情，
怨君恨君为此行。下床一宿不可保，况乃万里襄阳城。
襄阳传近大堤北，君到襄阳莫回惑。大堤诸女儿，
怜钱不怜德。
