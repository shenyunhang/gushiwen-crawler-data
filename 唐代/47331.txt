菩萨蛮
唐代
欧阳炯
晓来中酒和春睡，四支无力云鬟坠。斜卧脸波春，
玉郎休恼人¤
日高犹未起，为恋鸳鸯被。鹦鹉语金笼，道儿还是慵。
红炉暖阁佳人睡，隔帘飞雪添寒气。小院奏笙歌，
香风簇绮罗¤
酒倾金盏满，兰烛重开宴。公子醉如泥，天街闻马嘶。
翠眉双脸新妆薄，幽闺斜卷青罗幕。寒食百花时，
红繁香满枝¤
双双梁燕语，蝶舞相随去。肠断正思君，闲眠冷绣茵。
画屏绣阁三秋雨，香唇腻脸偎人语。语罢欲天明，
娇多梦不成¤
晓街钟鼓绝，嗔道如今别。特地气长吁，倚屏弹泪珠。
