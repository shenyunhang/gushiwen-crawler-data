临江仙
唐代
孙光宪
霜拍井梧干叶堕，翠帏雕槛初寒。薄铅残黛称花冠。
含情无语，延伫倚阑干¤
杳杳征轮何处去？离愁别恨千般。不堪心绪正多端。
镜奁长掩，无意对孤鸾。
暮雨凄凄深院闭，灯前凝坐初更。玉钗低压鬓云横。
半垂罗幕，相映烛光明¤
终是有心投汉珮，低头但理秦筝。燕双鸾偶不胜情。
只愁明发，将逐楚云行。
