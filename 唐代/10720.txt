寄柏学士林居
唐代
杜甫
自胡之反持干戈，天下学士亦奔波。叹彼幽栖载典籍，
萧然暴露依山阿。青山万里静散地，白雨一洗空垂萝。
乱代飘零余到此，古人成败子如何。荆扬春冬异风土，
巫峡日夜多云雨。赤叶枫林百舌鸣，黄泥野岸天鸡舞。
盗贼纵横甚密迩，形神寂寞甘辛苦。几时高议排金门，
各使苍生有环堵。
