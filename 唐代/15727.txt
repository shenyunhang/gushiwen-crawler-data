宋氏五女（若芬五女：若华、若昭、若伦、若宪、若茵）
唐代
王建
五女誓终养，贞孝内自持。兔丝自萦纡，不上青松枝。
晨昏在亲傍，闲则读书诗。自得圣人心，不因儒者知。
少年绝音华，贵绝父母词。素钗垂两髦，短窄古时衣。
行成闻四方，征诏环珮随。同时入皇宫，联影步玉墀。
乡中尚其风，重为修茅茨。圣朝有良史，将此为女师。
