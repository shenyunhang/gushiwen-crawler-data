和裴令公一日日一年年杂言见赠
唐代
白居易
一日日，作老翁。一年年，过春风。公心不以贵隔我，
我散唯将闲伴公。我无才能忝高秩，合是人间闲散物。
公有功德在生民，何因得作自由身。前日魏王潭上宴连夜，
今日午桥池头游拂晨。山客砚前吟待月，野人尊前醉送春。
不敢与公闲中争第一，亦应占得第二第三人。
