同鲜于洛阳于毕员外宅观画马歌
唐代
高适
知君爱鸣琴，仍好千里马。永日恒思单父中，
有时心到宛城下。遇客丹青天下才，白生胡雏控龙媒。
主人娱宾画障开，只言骐骥西极来。半壁zazb势不住，
满堂风飘飒然度。家僮愕视欲先鞭，枥马惊嘶还屡顾。
始知物妙皆可怜，燕昭市骏岂徒然。纵令剪拂无所用，
犹胜驽骀在眼前。
