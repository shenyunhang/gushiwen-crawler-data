寄雍丘窦明府
唐代
韩翃
少年结绶骋金羁，许下如看琼树枝。入里亲过朗陵伯，
出门高视颍川儿。西游太府东乘传，泗上诸侯谁不羡。
时辈宁将白笔期，高流伫向丹霄见。何事翻飞不及群，
虎班突骑来纷纷。吴江垂钓楚山醉，身寄沧波心白云。
中岁胡尘静如扫，一官又罢行将老。薛公荐士得君初，
□领黄金千室馀。机尽独亲沙上鸟，家贫唯向釜中鱼。
□□□□□□□，□出重门烟树里。感物吟诗对暮天，
怀人倚杖临秋水。别离几日问前期，鸣雁亭边人去时。
独坐不堪朝与夕，高风萧索乱蝉悲。
