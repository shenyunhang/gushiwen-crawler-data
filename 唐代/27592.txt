题桐叶
唐代
杜牧
去年桐落故溪上，把笔偶题归燕诗。江楼今日送归燕，
正是去年题叶时。叶落燕归真可惜，东流玄发且无期。
笑筵歌席反惆怅，明月清风怆别离。庄叟彭殇同在梦，
陶潜身世两相遗。一丸五色成虚语，石烂松薪更莫疑。
哆侈不劳文似锦，进趋何必利如锥。钱神任尔知无敌，
酒圣于吾亦庶几。江畔秋光蟾阁镜，槛前山翠茂陵眉。
樽香轻泛数枝菊，檐影斜侵半局棋。休指宦游论巧拙，
只将愚直祷神祇.三吴烟水平生念，宁向闲人道所之。
