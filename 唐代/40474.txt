感怀诗二章（奉使中原署馆壁）
唐代
韩熙载
仆本江北人，今作江南客。再去江北游，举目无相识。
金风吹我寒，秋月为谁白。不如归去来，江南有人忆。
未到故乡时，将为故乡好。及至亲得归，争如身不到。
目前相识无一人，出入空伤我怀抱。风雨萧萧旅馆秋，
归来窗下和衣倒。梦中忽到江南路，寻得花边旧居处。
桃脸蛾眉笑出门，争向前头拥将去。
