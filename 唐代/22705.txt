舒员外游香山寺数日不归兼辱尺书大夸胜事…长句以赠之
唐代
白居易
香山石楼倚天开，翠屏壁立波环回。黄菊繁时好客到，
碧云合处佳人来。酡颜一笑夭桃绽，清吟数声寒玉哀。
轩骑逶迟棹容与，留连三日不能回。白头老尹府中坐，
早衙才退暮衙催。庭前阶上何所有，累囚成贯案成堆。
岂无池塘长秋草，亦有丝竹生尘埃。今日清光昨夜月，
竟无人来劝一杯。
