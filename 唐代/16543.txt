游烂柯山
唐代
羊滔
步登春岩里，更上最远山。聊见宇宙阔，遂令身世闲。
清辉赏不尽，高驾何时还。
石梁耸千尽，高盼出林□。亘壑蹑丹虹，排云弄清影。
路期访道客，游衍空井井。
采薪穷冥搜，深路转清映。安知洞天里，偶坐得棋圣。
至今追灵迹，可用陶静性。
沙门何处人，携手俱灭迹。深入不动境，乃知真圆寂。
有时归罗浮，白日见飞锡。
