句
唐代
佚名
庭空客散人归后，画堂半掩朱帘。林风淅淅夜厌厌，
小楼新月，回首自纤纤。
春光镇在人空老，新愁往恨何穷。金窗力困起还慵。
一声羌笛，惊起醉怡容。（李后主《临江仙》。
前后两调，各逸其半）
寻春须是阳春早，看花莫待花枝老。（后主《菩萨蛮》）
帝乡烟雨锁春愁，故国山川空泪眼。（吴越王钱俶.
《木兰花》）
金凤欲飞遭掣搦，情脉脉。看即玉楼云雨隔。（钱俶）
桃李不须夸烂熳，已输了风吹一半。（韩熙载《咏梅》）
学著荷衣还可喜，年少多来有几？自古闲愁无际。
（冯延巳《谒金门》）
初离蜀道心将碎，离恨绵绵。春日如年，马上时时闻杜鹃。
（花蕊夫人《采桑子》）
