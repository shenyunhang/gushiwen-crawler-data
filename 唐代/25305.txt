采葛行
唐代
鲍溶
春溪几回葛花黄，黄麝引子山山香。蛮女不惜手足损，
钩刀一一牵柔长。葛丝茸茸春雪体，深涧择泉清处洗。
殷勤十指蚕吐丝，当窗袅袅声高机。织成一尺无一两，
供进天子五月衣。水精夏殿开凉户，冰山绕座犹难御。
衣亲玉体又何如，杳然独对秋风曙。镜湖女儿嫁鲛人，
鲛绡逼肖也不分。吴中角簟泛清水，摇曳胜被三素云。
自兹贡荐无人惜，那敢更争龙手迹。蛮女将来海市头，
卖与岭南贫估客。
