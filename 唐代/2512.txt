怀仙引
唐代
卢照邻
若有人兮山之曲，驾青虬兮乘白鹿，往从之游愿心足。
披涧户，访岩轩，石濑潺湲横石径，松萝幂zx掩松门。
下空濛而无鸟，上巉岩而有猿。怀飞阁，度飞梁。
休余马于幽谷，挂余冠于夕阳。曲复曲兮烟庄邃，
行复行兮天路长。修途杳其未半，飞雨忽以茫茫。
山坱轧，磴连褰。攀旧壁而无据，溯泥溪而不前。
向无情之白日，窃有恨于皇天。回行遵故道，
通川遍流潦。回首望群峰，白云正溶溶。
珠为阙兮玉为楼，青云盖兮紫霜裘。
天长地久时相忆，千龄万代一来游。
