怀张为、周朴
唐代
贯休
张周二夫子，诗好人太癖。更不过岭来，如今头尽白。
人传禹力不到处，河声流向西。又到处即闭户，
逢君方展眉。不知是不是，若是即大奇。我又闻二公，
心与人不同，一生常在寂寞中。有时狂吟入僧宅，
锦囊鸟啼荔枝红。有时冥搜海山脑，珊瑚枝动日杲杲。
圣君在上知不知，赤面浊醪许多好。
