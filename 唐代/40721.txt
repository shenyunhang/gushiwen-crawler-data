将进酒
唐代
陈陶
金尊莫倚青春健，龌龊浮生如走电。
琴瑟盘倾从世珠，黄泥局泻流年箭。
麻姑爪秃瞳子昏，东皇肉角生鱼鳞。
灵鳌柱骨半枯朽，骊龙德悔愁耕人。
周孔蓍龟久沦没，黄蒿谁认贤愚骨。
兔苑词才去不还，兰亭水石空明月。
姮娥弄箫香雨收，江滨迸瑟鱼龙愁。
灵芝九折楚莲醉，翾风一叹梁庭秋。
醁亚蛮觥奉君寿，玉山三献春红透。
银鸭金鹅言待谁，隋家岳渎皇家有。
珊瑚座上凌香云，凤qV龙炙猩猩唇。
芝兰此日不倾倒，南山白石皆贤人。
文康调笑麒麟起，一曲飞龙寿天地。
