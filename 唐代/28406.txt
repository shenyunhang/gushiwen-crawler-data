陪宣城大夫崔公泛后池兼北楼宴二首
唐代
许浑
陪泛芳池醉北楼，水花繁艳照膺舟。亭台阴合树初昼，
弦管韵高山欲秋。皆贺虢岩终选傅，自伤燕谷未逢邹。
昔时恩遇今能否，一尉沧洲已白头。
江上西来共鸟飞，剪荷浮泛似轻肥。王珣作簿公曾喜，
刘表为邦客尽依。云外轩窗通早景，风前箫鼓送残晖。
宛陵行乐金陵住，遥对家山未忆归。
