奉使自蓝田玉山南行
唐代
张九龄
征骖入云壑，始忆步金门。通籍微躯幸，归途明主恩。
匪唯徇行役，兼得慰晨昏。是节暑云炽，纷吾心所尊。
海县且悠缅，山邮日骏奔。徒知恶嚣事，未暇息阴论。
峣武经陈迹，衡湘指故园。水闻南涧险，烟望北林繁。
远霭千岩合，幽声百籁喧。阴泉夏犹冻，阳景昼方暾。
懿此高深极，徒令梦想存。盛明期有报，长往复奚言。
