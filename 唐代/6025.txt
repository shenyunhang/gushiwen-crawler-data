送刘十（一作刘十一）
唐代
李颀
三十不官亦不娶，时人焉识道高下。房中唯有老氏经，
枥上空馀少游马。往来嵩华与函秦，放歌一曲前山春。
西林独鹤引闲步，南涧飞泉清角巾。前年上书不得意，
归卧东窗兀然醉。诸兄相继掌青史，第五之名齐骠骑。
烹葵摘果告我行，落日夏云纵复横。闻道谢安掩口笑，
知君不免为苍生。
