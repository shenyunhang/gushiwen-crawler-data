有竹一篇七章
唐代
萧颖士
有竹斯竿，于阁之前。君子秉心，惟其贞坚兮。
有竿斯竹，于阁之侧。君子秉操，惟其正直兮。
彼蔚者竹，萧其森矣。有开者閤，宛其深矣。
回檐幽砌，如翼如齿。
冬之宵，霰雪斯瀌.我有金炉，熹其以歊.
夏之日，炎景斯郁。我有珍簟，凄其以栗。
彼纷者务，体其豫矣。有旨者酒，欢其且矣。
友僚萃止，跗萼载韡.
彼美公之姓兮，那欤应积庆兮，期子惟去之柄兮。
