避地毗陵，寒月上孙徽使君兼寄东阳王使君三首
唐代
贯休
一到毗陵心更劳，冷吟闲步拥云袍。岂缘思妙尘埃少，
自是风清物态高。野色疏黄连楚甸，故山奇碧隔河桥。
终须愚谷中安致，不是人间好羽毛。
常忆双溪八咏前，讲诗论道接清贤。文欺白凤真难及，
药撚红蕖岂偶然。花湿瑞烟粘玉磬，帘垂幽鸟啄苔钱。
自怜不是悠悠者，吟嚼真风二十年。
□雷车雨滴阶声，寂寞焚香独闭扃。锦绣文章无路达，
袴襦歌咏隔墙听。松声冷浸茶轩碧，苔点狂吞纳线青。
唯有孤高江太守，不忘病客在禅灵。
