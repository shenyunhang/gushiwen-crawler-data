十二月一日三首
唐代
杜甫
今朝腊月春意动，云安县前江可怜。一声何处送书雁，
百丈谁家上水船。未将梅蕊惊愁眼，要取楸花媚远天。
明光起草人所羡，肺病几时朝日边。
寒轻市上山烟碧，日满楼前江雾黄。负盐出井此溪女，
打鼓发船何郡郎。新亭举目风景切，茂陵著书消渴长。
春花不愁不烂漫，楚客唯听棹相将。
即看燕子入山扉，岂有黄鹂历翠微。短短桃花临水岸，
轻轻柳絮点人衣。春来准拟开怀久，老去亲知见面稀。
他日一杯难强进，重嗟筋力故山违。
