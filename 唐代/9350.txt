送郭乂杂言
唐代
岑参
地上青草出，经冬今始归。博陵无近信，犹未换春衣。
怜汝不忍别，送汝上酒楼。初行莫早发，且宿霸桥头。
功名须及早，岁月莫虚掷。早年已工诗，近日兼注易。
何时过东洛，早晚度盟津。朝歌城边柳亸地，
邯郸道上花扑人。去年四月初，我正在河朔。
曾上君家县北楼，楼上分明见恒岳。中山明府待君来，
须计行程及早回。到家速觅长安使，待汝书封我自开。
