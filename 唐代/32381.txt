阳羡春歌
唐代
李郢
石亭梅花落如积，玉藓斓班竹姑赤。祝陵有酒清若空，
煮糯蒸鱼作寒食。长桥新晴好天气，两市儿郎棹船戏。
溪头铙鼓狂杀侬，青盖红裙偶相值。风光何处最可怜，
邵家高楼白日边。楼下游人颜色喜，溪南黄帽应羞死。
三月未有二月残，灵龟可信淹水干。葑草青青促归去，
短箫横笛说明年。
