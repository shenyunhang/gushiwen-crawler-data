嵩山十志十首。樾馆
唐代
卢鸿一
樾馆者，盖即林取材，基颠柘，架茅茨，居不期逸，
为不至劳，清谈娱宾，斯为尚矣。及荡者鄙其隘阒，
苟事宏湎，乖其宾矣。词曰：
紫岩隈兮青谿侧，云松烟茑兮千古色。芳靃蘼兮荫蒙茏，
幽人构馆兮在其中。靃蘼蒙茏兮开樾馆，
卧风霄兮坐霞旦。粤有宾兮时戾止，樵苏不爨兮清谈已，
永岁终朝兮常若此。
