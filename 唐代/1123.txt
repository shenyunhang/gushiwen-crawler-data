乐府杂曲。鼓吹铙歌。苞枿
唐代
柳宗元
苞枿ba矣，惟根之蟠。弥巴蔽荆，负南极以安。
曰我旧梁氏，辑绥艰难。江汉之阻，都邑固以完。
圣人作，神武用，有臣勇智，奋不以众。投迹死地，
谋猷纵。化敌为家，虑则中。浩浩海裔，不威而同。
系缧降王，定厥功。澶漫万里，宣唐风。蛮夷九译，
咸来从。凯旋金奏，象形容。震赫万国，罔不龚。
