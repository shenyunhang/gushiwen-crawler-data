虞美人
唐代
孙光宪
红窗寂寂无人语，暗淡梨花雨。绣罗纹地粉新描，
博山香炷旋抽条，睡魂销¤
天涯一去无消息，终日长相忆。教人相忆几时休？
不堪枨触别离愁，泪还流。
好风微揭帘旌起，金翼鸾相倚。翠檐愁听乳禽声，
此时春态暗关情，独难平¤
画堂流水空相翳，一穗香摇曳。教人无处寄相思，
落花芳草过前期，没人知。
