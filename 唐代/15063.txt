荆门歌送兄赴夔州
唐代
李端
余兄佐郡经西楚，饯行因赋荆门雨。sC々燮燮声渐繁，
浦里人家收市喧。重阴大点过欲尽，碎浪柔文相与翻。
云间怅望荆衡路，万里青山一时暮。琵琶寺里响空廊。
熨火陂前湿荒戍。沙尾长樯发渐稀，竹竿草屩涉流归。
夷陵已远半成烧，汉上游倡始濯衣。船门相对多商估，
葛服龙钟篷下语。自是湘州石燕飞，那关齐地商羊舞。
曾为江客念江行，肠断秋荷雨打声。摩天古木不可见，
住岳高僧空得名。今朝拜首临欲别，遥忆荆门雨中发。
