初入峡有感
唐代
白居易
上有万仞山，下有千丈水。苍苍两岸间，阔狭容一苇。
瞿唐呀直泻，滟滪屹中峙。未夜黑岩昏，无风白浪起。
大石如刀剑，小石如牙齿。一步不可行，况千三百里。
苒箬竹蔑zB，欹危楫师趾。一跌无完舟，吾生系于此。
常闻仗忠信，蛮貊可行矣。自古漂沉人，岂尽非君子。
况吾时与命，蹇舛不足恃。常恐不才身，复作无名死。
