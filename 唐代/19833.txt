城南
唐代
张籍
漾漾南涧水，来作曲池流。言寻参差岛，晓榜轻盈舟。
万绕不再止，千寻尽孤幽。藻涩讶人重，萍分指鱼游。
繁苗毯下垂，密箭翻回輈.曝鳖乱自坠，阴藤斜相钩。
卧蒋黑米吐，翻芰紫角稠。桥低竞俯偻，亭近闲夷犹。
目为逐胜朗，手因掇芳柔。渐喜游来极，忽疑归无由。
气状虽可览，纤微谅难搜。未听主人赏，徒爱清华秋。
