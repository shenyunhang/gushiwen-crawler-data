对雪寄新定冯使君二首
唐代
贯休
仙掌空思归未能，焚香冥目对残灯。岂知瑞雪千山合，
空觉春寒半夜增。翳月素云埋粉堞，堆巢孤鹤下金绳。
因思太守忧民切，吟对琼枝喜不胜。
政化由来通上灵，丰年祥瑞满窗明。气严坐久灯凝焰，
片大更深屋作声。飘掩烟霞何处去，欹斜杉竹向帘倾。
雪林中客虽无事，还有新诗半夜成。
