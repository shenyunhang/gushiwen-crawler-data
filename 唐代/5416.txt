追凉历下古城西北隅，此地有清泉乔木
唐代
卢象
谢脁出华省，王祥贻佩刀。前贤真可慕，衰病意空劳。
贞悔不自卜，游随共尔曹。未能齐得丧，时复诵离骚。
闲阴七贤地，醉餐三士桃。苍苔虞舜井，乔木古城壕。
渔父偏相狎，尧年不可逃。蝉鸣秋雨霁，云白晓山高。
咫尺传双鲤，吹嘘借一毛。故人皆得路，谁肯念同袍。
