南乡子
唐代
欧阳炯
嫩草如烟，石榴花发海南天。日暮江亭春影渌，鸳鸯浴，
水远山长看不足。
画舸停桡，槿花篱外竹横桥。水上游上沙上女，回顾，
笑指芭蕉林里住。
岸远沙平，日斜归路晚霞明。孔雀自怜金翠尾，临水，
认得行人惊不起。
洞口谁家，木兰船系木兰花。红袖女郎相引去，游南浦，
笑倚春风相对语。
二八花钿，胸前如雪脸如莲。耳坠金镮穿瑟瑟，霞衣窄，
笑倚江头招远客。
路入南中，桄榔叶暗蓼花红。两岸人家微雨后，收红豆，
树底纤纤抬素手。
袖敛鲛绡，采香深洞笑相邀。藤杖枝头芦酒滴，铺葵席，
豆蔻花间bx晚日。
翡翠，白蘋香里小沙汀。岛上阴阴秋雨色，芦花扑，
数只渔船何处宿。
