哭赵州和尚二首
唐代
王镕
师离dt水动王侯，心印光潜麈尾收。碧落雾霾松岭月，
沧溟浪覆济人舟。一灯乍灭波旬喜，双眼重昏道侣愁。
纵是了然云外客，每瞻瓶几泪还流。
佛日西倾祖印隳，珠沈丹沼月沈辉。影敷丈室炉烟惨，
风起禅堂松韵微。只履乍来留化迹，五天何处又逢归。
解空弟子绝悲喜，犹自潸然对雪帏。
