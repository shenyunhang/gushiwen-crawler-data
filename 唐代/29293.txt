四年冬以退居蒲之永乐渴然有农夫望岁之志…游旧。残雪
唐代
李商隐
旭日开晴色，寒空失素尘。绕墙全剥粉，傍井渐消银。
刻兽摧盐虎，为山倒玉人。珠还犹照魏，璧碎尚留秦。
落日惊侵昼，馀光误惜春。檐冰滴鹅管，屋瓦镂鱼鳞。
岭霁岚光坼，松暄翠粒新。拥林愁拂尽，著砌恐行频。
焦寝忻无患，梁园去有因。莫能知帝力，空此荷平均。
