杂曲歌辞。破阵乐
唐代
佚名
秋来四面足风沙，塞外征人暂别家。
千里不辞行路远，时光早晚到天涯。
汉兵出顿金微，照日明光铁衣。百里火幡焰焰，
千行云骑騑騑.蹙踏辽河自竭，鼓噪燕山可飞。
正属四方朝贺，端知万舞皇威。
少年胆气凌云，共许骁雄出群。匹马城南挑战，
单刀蓟北从军。一鼓鲜卑送款，五饵单于解纷。
誓欲成名报国，羞将开口论勋。
