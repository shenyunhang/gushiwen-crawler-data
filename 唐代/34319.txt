重阳四首
唐代
司空图
檐前减燕菊添芳，燕尽庭前菊又荒。
老大比他年少少，每逢佳节更悲凉。
雨寒莫待菊花催，须怕晴空暖并开。
开却一枝开却尽，且随幽蝶更徘徊。
青娥懒唱无衣换，黄菊新开乞酒难。
长有长亭惆怅事，隔河更得对凭栏。
白发怕寒梳更懒，黄花晴日照初开。
篱头应是蝶相报，已被邻家携酒来。
