临江仙
唐代
阎选
雨停荷芰逗浓香，岸边蝉噪垂杨。物华空有旧池塘。
不逢仙子，何处梦襄王¤
珍簟对欹鸳枕冷，此来尘暗凄凉。欲凭危槛恨偏长。
藕花珠缀，犹似汗凝妆。
十二高峰天外寒，竹梢轻拂仙坛。宝衣行雨在云端。
画帘深殿，香雾冷风残¤
欲问楚王何处去，翠屏犹掩金鸾。猿啼明月照空滩。
孤舟行客，惊梦亦艰难。
