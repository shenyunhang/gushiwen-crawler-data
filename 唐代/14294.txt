暮春感怀
唐代
戴叔伦
杜宇声声唤客愁，故园何处此登楼。落花飞絮成春梦，
剩水残山异昔游。歌扇多情明月在，舞衣无意彩云收。
东皇去后韶华尽，老圃寒香别有秋。
四十无闻懒慢身，放情丘壑任天真。悠悠往事杯中物，
赫赫时名扇外尘。短策看云松寺晚，疏帘听雨草堂春。
山花水鸟皆知己，百遍相过不厌贫。
