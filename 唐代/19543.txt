赠韩郎中愈
唐代
孟郊
何以定交契，赠君高山石。何以保贞坚，赠君青松色。
贫居过此外，无可相彩饰。闻君硕鼠诗，吟之泪空滴。
硕鼠既穿墉，又啮机上丝。穿墉有闲土，啮丝无馀衣。
朝吟枯桑柘，暮泣空杼机。岂是无巧妙，丝断将何施。
众人尚肥华，志士多饥羸。愿君保此节，天意当察微。
前日远别离，今日生白发。欲知万里情，晓卧半床月。
常恐百虫秋，使我芳草歇。
