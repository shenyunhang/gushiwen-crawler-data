奉送从兄罢官之淮南
唐代
刘长卿
何事浮溟渤，元戎弃莫邪。渔竿吾道在，鸥鸟世情赊。
玄发他乡换，沧洲此路遐。溯沿随桂楫，醒醉任松华。
离别谁堪道，艰危更可嗟。兵锋摇海内，王命隔天涯。
钟漏移长乐，衣冠接永嘉。还当拂氛祲，那复卧云霞。
溪路漫冈转，夕阳归鸟斜。万艘江县郭，一树海人家。
挥袂看朱绂，扬帆指白沙。春风独回首，愁思极如麻。
