相思曲
唐代
戴叔伦
高楼重重闭明月，肠断仙郎隔年别。紫萧横笛寂无声，
独向瑶窗坐愁绝。鱼沈雁杳天涯路，始信人间别离苦。
恨满牙床翡翠衾，怨折金钗凤凰股。井深辘轳嗟绠短，
衣带相思日应缓。将刀斫水水复连，挥刃割情情不断。
落红乱逐东流水，一点芳心为君死。妾身愿作巫山云，
飞入仙郎梦魂里。
