与弟渤新罗剑歌
唐代
李涉
我有神剑异人与，暗中往往精灵语。识者知从东海来，
来时一夜因风雨。长河临晓北斗残，秋水露背青螭寒。
昨夜大梁城下宿，不借eZ跌光颜看。刃边飒飒尘沙缺，
瘢痕半是蛟龙血。雷焕张华久已无，沉冤知向何人说。
我有爱弟都九江，一条直气今无双。青光好去莫惆怅，
必斩长鲸须少壮。
