锦树行（因篇内有锦树二字摘以为题非正赋锦树也）
唐代
杜甫
今日苦短昨日休，岁云暮矣增离忧。霜凋碧树待锦树。
万壑东逝无停留。荒戍之城石色古，东郭老人住青丘。
飞书白帝营斗粟，琴瑟几杖柴门幽。青草萋萋尽枯死，
天马跂足随牦牛。自古圣贤多薄命，奸雄恶少皆封侯。
故国三年一消息。终南渭水寒悠悠。五陵豪贵反颠倒，
乡里小儿狐白裘。生男堕地要膂力，一生富贵倾邦国。
莫愁父母少黄金，天下风尘儿亦得。
