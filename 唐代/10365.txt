行路难
唐代
冯著
男儿轗轲徒搔首，入市脱衣且沽酒。行路难，
权门慎勿干，平人争路相摧残。春秋四气更回换，
人事何须再三叹。君不见雀为鸽，鹰为鸠，
东海成田谷为岸。负薪客，归去来。龟反顾，鹤裴回，
黄河岸上起尘埃。相逢未相识，何用强相猜。行路难，
故山应不改，茅舍汉中在。白酒杯中聊一歌，
苍蝇苍蝇奈尔何。
