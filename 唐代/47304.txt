临江仙
唐代
毛熙震
南齐天子宠婵娟，六宫罗绮三千。潘妃娇艳独芳妍。
椒房兰洞，云雨降神仙¤
纵态迷欢心不足，风流可惜当年。纤腰婉约步金莲。
妖君倾国，犹自至今传。
幽闺欲曙闻莺转，红窗月影微明。好风频谢落花声。
隔帏残烛，犹照绮屏筝¤
绣被锦茵眠玉暖，炷香斜袅烟轻。淡蛾羞敛不胜情。
暗思闲梦，何处逐行云。
