踏潮歌
唐代
刘禹锡
屯门积日无回飙，沧波不归成踏潮。轰如鞭石矻且摇，
亘空欲驾鼋鼍桥。惊湍蹙缩悍而骄，大陵高岸失岧峣.
四边无阻音响调，背负元气掀重霄。介鲸得性方逍遥，
仰鼻嘘吸扬朱翘。海人狂顾迭相招，罽衣髽首声哓哓。
征南将军登丽谯，赤旗指麾不敢嚣。翌日风回沴气消，
归涛纳纳景昭昭。乌泥白沙复满海，海色不动如青瑶。
