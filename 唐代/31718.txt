余昔自西滨得兰数本移艺于庭亦既逾岁…遂寄情于此
唐代
温庭筠
寓赏本殊致，意幽非我情。吾常有流浅，外物无重轻。
各言艺幽深，彼美香素茎。岂为赏者设，自保孤根生。
易地无赤株，丽土亦同荣。赏际林壑近，泛馀烟露清。
余怀既郁陶，尔类徒纵横。妍蚩苟不信，宠辱何为惊。
贞隐谅无迹，激时犹拣名。幽丛霭绿畹，岂必怀归耕。
