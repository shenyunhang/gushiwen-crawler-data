乐府杂曲。鼓吹铙歌。高昌
唐代
柳宗元
麹氏雄西北，别绝臣外区。既恃远且险，纵傲不我虞。
烈烈王者师，熊螭以为徒。龙旂翻海浪，馹骑驰坤隅。
贲育搏婴儿，一扫不复馀。平沙际天极，但见黄云驱。
臣靖执长缨，智勇伏囚拘。文皇南面坐，夷狄千群趋。
咸称天子神，往古不得俱。献号天可汗，以覆我国都。
兵戎不交害，各保性与躯。
