杂曲歌辞。行路难
唐代
张纮
君不见温家玉镜台，提携抱握九重来。
君不见相如绿绮琴，一抚一拍凤凰音。人生意气须及早，
莫负当年行乐心。荆王奏曲楚妃叹，曲尽欢终夜将半。
朱楼银阁正平生，碧草青苔坐芜漫。当春对酒不须疑，
视目相看能几时。春风吹尽燕初至，此时自谓称君意。
秋露萎草鸿始归，此时衰暮与君违。人生翻覆何常足，
谁保容颜无是非。
