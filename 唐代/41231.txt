和张先辈见寄二首
唐代
徐铉
去国离群掷岁华，病容憔悴愧丹砂。溪连舍下衣长润，
山带城边日易斜。几处垂钩依野岸，有时披褐到邻家。
故人书札频相慰，谁道西京道路赊。
清时沦放在山州，邛竹纱巾处处游。野日苍茫悲鵩舍，
水风阴湿弊貂裘。鸡鸣候旦宁辞晦，松节凌霜几换秋。
两首新诗千里道，感君情分独知丘。
