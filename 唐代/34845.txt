长歌行
唐代
李咸用
要衣须破束，欲炙须解牛。当年不快意，徒为他人留。
百岁之约何悠悠，华发星星稀满头。峨眉螓首聊我仇，
圆红阙白令人愁。何不夕引清奏，朝登翠楼，逢花便折，
闻胜即游？鼓腕腾棍晴雷收，舞腰困褭垂杨柔。
象箸击折歌勿休，玉山未到非风流。眼前有物俱是梦，
莫将身作黄金仇。死生同域不用惧，富贵在天何足忧！
