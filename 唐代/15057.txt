杂歌呈郑锡司空文明
唐代
李端
昨宵梦到亡何乡，忽见一人山之阳。高冠长剑立石堂，
鬓眉飒爽瞳子方。胡麻作饭琼作浆，素书一帙在柏床。
啖我还丹拍我背，令我延年在人代。乃书数字与我持，
小儿归去须读之。觉来知是虚无事，山中雪平云覆地。
东岭啼猿三四声，卷帘一望心堪碎。蓬莱有梯不可蹑，
向海回头泪盈睫。且闻童子是苍蝇，谁谓庄生异蝴蝶。
学仙去来辞故人，长安道路多风尘。
