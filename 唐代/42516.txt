西池送白二十二东归兼寄令狐相公联句
唐代
裴度
促坐宴回塘，送君归洛阳。彼都留上宰，为我说中肠。 ——裴度
威凤池边别，冥鸿天际翔。披云见居守，望日拜封章。 ——刘禹锡
春尽年华少，舟通景气长。送行欢共惜，寄远意难忘。 ——张籍
东道瞻轩盖，西园醉羽觞。谢公深眷眄，商皓信辉光。 ——行式
旧德推三友，新篇代八行。（以下缺） ——
