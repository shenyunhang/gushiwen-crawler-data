入彭蠡经松门观石镜缅怀谢康乐题诗书游览之志
唐代
李白
谢公之彭蠡，因此游松门。
余方窥石镜，兼得穷江源。
将欲继风雅，岂徒清心魂。
前赏逾所见，后来道空存。
况属临泛美，而无洲诸喧。
漾水向东去，漳流直南奔。
空濛三川夕，回合千里昏。
青桂隐遥月，绿枫鸣愁猿。
水碧或可采，金精秘莫论。
吾将学仙去，冀与琴高言。
