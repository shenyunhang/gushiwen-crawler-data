发蕙风馆遇阴不见九华山有作
唐代
孟迟
我来淮阴城，千江万山无不经。山青水碧千万丈，
奇峰急派何纵横！又闻九华山，山顶连青冥。太白有逸韵，
使我西南行。一步一攀策，前行正鸡鸣。阴云冉冉忽飞起，
千里万里危峥嵘。譬如天之有日蚀，使我昏沈犹不明。
人家敲镜救不得，光阴却属贪狼星。恨亦不能通，
言亦不足听。长鞭挥马出门去，是以九华为不平。
