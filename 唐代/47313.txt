菩萨蛮
唐代
李珣
回塘风起波文细，刺桐花里门斜闭。残日照平芜，
双双飞鹧鸪¤
征帆何处客，相见还相隔。不语欲魂销，望中烟水遥。
等闲将度三春景，帘垂碧砌参差影。曲槛日初斜，
杜鹃啼落花¤
恨君容易处，又话潇湘去。凝思倚屏山，泪流红脸斑。
隔帘微雨双飞燕，砌花零落红深浅。捻得宝筝调，
心随征棹遥¤
楚天云外路，动便经年去。香断画屏深，旧欢何处寻。
