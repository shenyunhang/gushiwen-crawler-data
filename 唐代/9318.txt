敷水歌，送窦渐入京
唐代
岑参
罗敷昔时秦氏女，千载无人空处所。昔时流水至今流，
万事皆逐东流去。此水东流无尽期，水声还似旧来时。
岸花仍自羞红脸，堤柳犹能学翠眉。春去秋来不相待，
水中月色长不改。罗敷养蚕空耳闻，使君五马今何在。
九月霜天水正寒，故人西去度征鞍。水底鲤鱼幸无数，
愿君别后垂尺素。
