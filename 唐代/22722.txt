苏州李中丞以元日郡斋感怀诗寄微之及予辄依…兼呈微之
唐代
白居易
白首馀杭白太守，落魄抛名来已久。一辞渭北故园春，
再把江南新岁酒。杯前笑歌徒勉强，镜里形容渐衰朽。
领郡惭当潦倒年，邻州喜得平生友。长洲草接松江岸，
曲水花连镜湖口。老去还能痛饮无，春来曾作闲游否。
凭莺传语报李六，倩雁将书与元九。莫嗟一日日催人，
且贵一年年入手。
