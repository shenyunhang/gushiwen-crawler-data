唐铙歌鼓吹曲十二篇。梁之馀保荆衡巴巫…为苞枿第六
唐代
柳宗元
苞枿ba矣，惟恨之蟠。弥巴蔽荆，负南极以安。
曰我旧梁氏，缉绥艰难。江汉之阻，都邑固以完。圣人作，
神武用。有臣勇智，奋不以众。投迹死地，谋猷纵。
化敌为家，虑则中。浩浩海裔，不威而同。系缧降王。
定厥功。澶漫万里，宣唐风。蛮夷九译，咸来从。
凯旋金奏，象形容。震赫万国，罔不龚。
