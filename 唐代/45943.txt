与郑德璘奇遇诗
唐代
水府君
物触轻舟心自知，风恬烟静月光微。
夜深江上解愁思，拾得红蕖香惹衣。
纤手垂钩对水窗，红蕖秋色艳长江。
既能解佩投交甫，更有明珠乞一双。
湖面狂风且莫吹，浪花初绽月光微。
沈潜暗想横波泪，得共鲛人相对垂。
洞庭风软荻花秋，新没青娥细浪愁。
泪滴白蘋君不见，月明江上有轻鸥。
昔日江头菱芡人，蒙君数饮松醪春。
活君家室以为报，珍重长沙郑德璘.
