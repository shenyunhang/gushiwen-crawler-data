郢城西北有大古冢数十观其封域多是楚时诸王…尽知之
唐代
张九龄
蘋藻生南涧，蕙兰秀中林。嘉名有所在，芳气无幽深。
楚子初逞志，樊妃尝献箴。能令更择士，非直罢从禽。
旧国皆湮灭，先王亦莫寻。唯传贤媛陇，犹结后人心。
牢落山川意，萧疏松柏阴。破墙时直上，荒径或斜侵。
惠问终不绝，风流独至今。千春思窈窕，黄鸟复哀音。
