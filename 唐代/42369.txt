春二首
唐代
无名氏
褭褭东风吹水国，金鸦影暖南山北。蒲抽小剑割湘波，
柳拂长眉舞春色。白铜堤下烟苍苍，林端细蕊参差香。
绿桑枝下见桃叶，回看青云空断肠。
乌足迟迟日宫里，天门击鼓龙蛇起。风师剪翠换枯条，
青帝挼蓝染江水。蜂蝶缤纷抱香蕊，锦鳞跳掷红云尾。
绣衣白马不归来，双成倚槛春心醉。
