太子纳妃太平公主出降
唐代
李治
龙楼光曙景，鲁馆启朝扉。艳日浓妆影，低星降婺辉。
玉庭浮瑞色，银榜藻祥徽。云转花萦盖，霞飘叶缀旂。
雕轩回翠陌，宝驾归丹殿。鸣珠佩晓衣，镂璧轮开扇。
华冠列绮筵，兰醑申芳宴。环阶凤乐陈，玳席珍羞荐。
蝶舞袖香新，歌分落素尘。欢凝欢懿戚，庆叶庆初姻。
暑阑炎气息，凉早吹疏频。方期六合泰，共赏万年春。
