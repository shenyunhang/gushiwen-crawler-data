酬乐天待漏入阁见赠（时乐天为中书舍人予任翰林士）
唐代
元稹
未勘银台契，先排浴殿关。沃心因特召，承旨绝常班。
飐闪才人袖，呕鸦软举鐶.宫花低作帐，云从积成山。
密视枢机草，偷瞻咫尺颜。恩垂天语近，对久漏声闲。
丹陛曾同立，金銮恨独攀。笔无鸿业润，袍愧紫文殷。
河水通天上，瀛州接世间。谪仙名籍在，何不重来还。
