赠抱麻刘舍人
唐代
贯休
郡政今良吏，门风古缙绅。万年唐社稷，一个哭麻人。
愤烈身先死，敷扬气益贞。天乎资大宝，泰矣见忠臣。
得罪钟多故，投荒岂是迍。玉寒方重涩，松古更青皴。
鹏cR宁唯白，龙多岂止荀。道孤梳有雪，恩重泪盈巾。
喻蜀须凭草，成周必仗仁。三峰宵旰切，万里渥恩新。
赋鵩言无累，依刘德有邻。风期仁祖帽，鼠讶史云尘。
禅叟知何幸，玄谈有宿因。双溪逢陆海，荆渚遇平津。
落日愁闻笛，何人为吐茵。生徒希匠化，寰海仰经纶。
疾愈蝉声老，年丰雨滴频。刘虬师弟子，时喜一相亲。
