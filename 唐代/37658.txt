赠广利大师歌
唐代
吴融
化人之心固甚难，自化之心更不易。化人可以程限之，
自化元须有其志。在心为志者何人，今日得之于广利。
三十年前识师初，正见把笔学草书。崩云落日千万状，
随手变化生空虚。海北天南几回别，每见书踪转奇绝。
近来兼解作歌诗，言语明快有气骨。坚如百炼钢，
挺特不可屈。又如千里马，脱缰飞灭没。好是不雕刻，
纵横冲口发。昨来示我十馀篇，咏杀江南风与月。
乃知性是天，习是人。莫轻河边羖fG，飞作天上麒麟。
但日新，又日新，李太白，非通神。
