杂曲歌辞。长干行
唐代
张潮
婿贫如珠玉，婿富如埃尘。贫时不忘旧，富贵多宠新。
妾本富家女，与君为偶匹。惠好一何深，中门不曾出。
妾有绣衣裳，葳蕤金缕光。念君贫且贱，易此从远方。
远方三千里，发去悔不已。日暮情更来，空望去时水。
孟夏麦始秀，江上多南风。商贾归欲尽，君今尚巴东。
巴东有巫山，窈窕神女颜。常恐游此山，果然不知还。
