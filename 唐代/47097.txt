南歌子（歌或作柯，一名春宵曲）
唐代
温庭筠
手里金鹦鹉，胸前绣凤凰。偷眼暗形相，不如从嫁与，
作鸳鸯。
似带如丝柳，团酥握雪花。帘卷玉钩斜，九衢尘欲暮，
逐香车。
倭堕低梳髻，连娟细扫眉。终日两相思，为君憔悴尽，
百花时。
脸上金霞细，眉间翠钿深。欹枕覆鸳衾，隔帘莺百转，
感君心。
扑蕊添黄子，呵花满翠鬟。鸳枕映屏山，月明三五夜，
对芳颜。
转盼如波眼，娉婷似柳腰。花里暗相招，忆君肠欲断，
恨春宵。
懒拂鸳鸯枕，休缝翡翠裙。罗帐罢炉熏，近来心更切，
为思君。
