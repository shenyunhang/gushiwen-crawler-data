湖阴词
唐代
温庭筠
祖龙黄须珊瑚鞭，铁骢金面青连钱。虎髯拔剑欲成梦，
日压贼营如血鲜。海旗风急惊眠起，甲重光摇照湖水。
苍黄追骑尘外归，森索妖星阵前死。五陵愁碧春萋萋，
霸川玉马空中嘶。羽书如电入青琐，雪腕如槌催画鞞.
白虬天子金煌铓，高临帝座回龙章。吴波不动楚山晚，
花压阑干春昼长。
