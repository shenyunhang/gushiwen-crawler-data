还至张掖古城，闻东军告捷，赠韦五虚己
唐代
陈子昂
孟秋首归路，仲月旅边亭。闻道兰山战，相邀在井陉。
屡斗关月满，三捷虏云平。汉军追北地，胡骑走南庭。
君为幕中士，畴昔好言兵。白虎锋应出，青龙阵几成。
披图见丞相，按节入咸京。宁知玉门道，翻作陇西行。
北海朱旄落，东归白露生。纵横未得意，寂寞寡相迎。
负剑空叹息，苍茫登古城。
