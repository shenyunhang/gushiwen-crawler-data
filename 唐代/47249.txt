小重山
唐代
薛昭蕴
春到长门春草青，玉阶华露滴、月胧明。
东风吹断紫箫声，宫漏促、帘外晓啼莺¤
愁极梦难成，红妆流宿泪、不胜情。手挪裙带绕花行，
思君切、罗幌暗尘生。
秋到长门秋草黄，画梁双燕去、出宫墙。
玉箫无复理霓裳，金蝉坠、鸾镜掩休妆¤
忆昔在昭阳，舞衣红绶带、绣鸳鸯。至今犹惹御炉香，
魂梦断、愁听漏更长。
