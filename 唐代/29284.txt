燕台四首。冬
唐代
李商隐
天东日出天西下，雌凤孤飞女龙寡。青溪白石不相望，
堂中远甚苍梧野。冻壁霜华交隐起，芳根中断香心死。
浪乘画舸忆蟾蜍，月娥未必婵娟子。楚管蛮弦愁一概，
空城舞罢腰支在。当时欢向掌中销，桃叶桃根双姊妹。
破鬟矮堕凌朝寒，白玉燕钗黄金蝉。风车雨马不持去，
蜡烛啼红怨天曙。
