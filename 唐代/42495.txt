一字至九字诗联句
唐代
严维
 　　东，西， ——鲍防
步月，寻溪。 ——严维
鸟已宿，猿又啼。 ——郑概
狂流碍石，迸笋穿溪。 ——成用
望望人烟远，行行萝径迷。 ——陈元初
探题只应尽墨，持赠更欲封泥。 ——陈元初
松下流时何岁月，云中幽处屡攀跻。 ——张叔政
乘兴不知山路远近，缘情莫问日过高低。 ——贾弇
静听林下潺潺足湍濑，厌问城中喧喧多鼓鼙。 ——周颂
