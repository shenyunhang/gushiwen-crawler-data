赠释疏言还道林寺诗
唐代
李节
湘川狺狺兮俗犷且佷，利杀业偷兮吏莫之驯。
繄释氏兮易暴使仁，释何在兮释在斯文，
湘水滔滔兮四望何依，猿狖腾拏兮云树飞飞。
月沉浦兮烟暝山，樯席卷兮橹床闲。偃仰兮啸咏，
鼓长江兮何时还。
湘川超忽兮落日啘啘，松覆秋亭兮兰被春苑。
上人去兮几千里，何日同游兮湘川水。
