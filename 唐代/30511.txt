秋日将离滑台酬所知二首
唐代
薛能
身起中宵骨亦惊，一分年少已无成。松吹竹簟朝眠冷，
雨湿蔬餐宿疾生。僮汲野泉兼土味，马磨霜树作秋声。
相知莫话诗心苦，未似前贤取得名。
灯涩秋光静不眠，叶声身影客窗前。闲园露湿鸣蛩夜，
急雨风吹落木天。城见远山应北岳，野多空地本南燕。
明朝欲别忘形处，愁把离杯听管弦。
