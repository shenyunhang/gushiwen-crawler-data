见王监兵马使说近山有白黑二鹰罗者久取竟未…请余赋诗
唐代
杜甫
雪飞玉立尽清秋，不惜奇毛恣远游。在野只教心力破，
千人何事网罗求。一生自猎知无敌，百中争能耻下鞲。
鹏碍九天须却避，兔藏三穴莫深忧。
黑鹰不省人间有，度海疑从北极来。正翮抟风超紫塞，
立冬几夜宿阳台。虞罗自各虚施巧，春雁同归必见猜。
万里寒空只一日，金眸玉爪不凡材。
