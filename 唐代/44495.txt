z6光大师草书歌
唐代
贯休
雪压千峰横枕上，穷困虽多还激壮。看师逸迹两相宜，
高適歌行李白诗。海上惊驱山猛烧，吹断狂烟著沙草。
江楼曾见落星石，几回试发将军炮。别有寒雕掠绝壁，
提上玄猿更生力。又见吴中磨角来，舞槊盘刀初触击。
好文天子挥宸翰，御制本多推玉案。晨开水殿教题壁，
题罢紫衣亲宠锡。僧家爱诗自拘束，僧家爱画亦局促。
唯师草圣艺偏高，一掬山泉心便足。
