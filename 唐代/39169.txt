尚书荣拜恩命夤疾中辄课恶诗二首以申攀赞
唐代
徐夤
明公家凿凤凰池，弱冠封侯四海推。富贵有期天授早，
关河多难敕来迟。昴星人杰当王佐，黄石仙翁识帝师。
昨日诏书犹漏缺，未言商也最能诗。
东郊迎入紫泥封，此日天仙下九重。三五月明临阚泽，
百千人众看王恭。旗傍绿树遥分影，马蹋浮云不见踪。
借问乘轺何处客，相庭雄幕卷芙蓉。
