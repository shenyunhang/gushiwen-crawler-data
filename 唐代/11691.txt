玛瑙杯歌
唐代
钱起
瑶溪碧岸生奇宝，剖质披心出文藻。良工雕饰明且鲜，
得成珍器入芳筵。含华炳丽金尊侧，翠斝琼觞忽无色。
繁弦急管催献酬，倏若飞空生羽翼，fY々兰英照豹斑，
满堂词客尽朱颜。花光来去传香袖，霞影高低傍玉山。
王孙彩笔题新咏，碎锦连珠复辉映。世情贵耳不贵奇，
谩说海底珊瑚枝。宁及琢磨当妙用，燕歌楚舞长相随。
