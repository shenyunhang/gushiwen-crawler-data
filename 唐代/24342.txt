对镜吟
唐代
长孙佐辅
忆昔逢君新纳娉，青铜铸出千年镜。意怜光彩固无瑕，
义比恩情永相映。每将鉴面兼鉴心，鉴来不辍情逾深。
君非结心空结带，结处尚新恩已背。开帘览镜悲难语，
对面相看孟门阻。掩匣徒惭双凤飞，悬台欲效孤鸾舞。
昔日照来人共许，今朝照罢自生疑。镜上有尘犹可淬，
君恩讵肯无回时。
