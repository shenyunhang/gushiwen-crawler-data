新葺茆堂
唐代
徐夤
剪竹诛茆就水滨，静中还得保天真。只闻神鬼害盈满，
不见古今争贱贫。树影便为廊庑屋，草香权当绮罗茵。
阶前一片泓澄水，借与汀禽活紫鳞。
耨水耕山息故林，壮图嘉话负前心。素丝鬓上分愁色，
络纬床头和苦吟。笔研不才当付火，方书多诳罢烧金。
同年二十八君子，游楚游秦断好音。
