歌头
唐代
李存勖
赏芳春，暖风飘箔。莺啼绿树，轻烟笼晚阁。杏桃红，
开繁萼。灵和殿，禁柳千行斜，金丝络。夏云多，
奇峰如削。纨扇动微凉，轻绡薄，梅雨霁，火云烁。
临水槛，永日逃繁暑，泛觥酌¤
露华浓，冷高梧，凋万叶。一霎晚风，蝉声新雨歇。
惜惜此光阴，如流水。东篱菊残时，叹萧索。繁阴积，
岁时暮，景难留。不觉朱颜失却，好容光。且且须呼宾友，
西园长宵。宴云谣，歌皓齿，且行乐。
