玉楼春
唐代
魏承班
寂寂画堂梁上燕，高卷翠帘横数扇。一庭春色恼人来，
满地落花红几片¤
愁倚锦屏低雪面，泪滴绣罗金缕线。好天凉月尽伤心，
为是玉郎长不见。
轻敛翠蛾呈皓齿，莺转一枝花影里。声声清迥遏行云，
寂寂画梁尘暗起¤
玉斝满斟情未已，促坐王孙公子醉。春风筵上贯珠匀，
艳色韶颜娇旖旎。
