宜春江上寄仰山长老二首
唐代
齐己
水隔孤城城隔山，水边时望忆师闲。清泉白日中峰上，
落日半空栖鸟还。云影触衣分朵朵，雨声吹磬散潺潺。
传心莫学罗浮去，后辈思量待扣关。
雨晴天半碧光流，影倒残阳湿郡楼。绝顶有人经劫在，
浮生无客暂时游。窗开万壑春泉乱，塔锁孤灯万木稠。
欲为吾师拂衣去，白云红叶又新秋。
