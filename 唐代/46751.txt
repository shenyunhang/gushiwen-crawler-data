□□□赵载同游焦湖夜归作
唐代
萧颖士
□□将泽国，淜腾迎淮甸。东江输大江，别流从此县。
仙尉俯胜境，轻桡恣游衍。自公暇有馀，微尚得所愿。
拈引间翰墨，风流尽欢宴。稍移井邑闲，始悦登眺便。
遥岫逢应接，连塘乍回转。划然气象分，万顷行可见。
波中峰一点，云际帆千片。浩叹无端涯，孰知蕴虚变。
往游信不厌，毕景方未还。兰□烟霭里，延缘蒲稗间。
势随风潮远，心与□□闲。回见出浦月，雄光射东关。
悠然蓬壶事，□□□衰颜。安得傲吏隐，弥年寓兹山。
