虫豸诗。蟆子（三首）
唐代
元稹
蟆子微於蚋，朝繁夜则无。毫端生羽翼，针喙噆肌肤。
暗毒应难免，羸形日渐枯。将身远相就，不敢恨非辜。
晦景权藏毒，明时敢噬人。不劳生诟怒，只足助酸辛。
隼眦看无物，蛇躯庇有鳞。天方刍狗我，甘与尔相亲。
有口深堪异，趋时讵可量。谁令通鼻息，何故辨馨香。
沉水来沧海，崇兰泛露光。那能枉焚爇，尔众我微茫。
