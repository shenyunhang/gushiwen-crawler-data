送崔使君
唐代
贯休
柳门柳门，芳草芊绵。日日日日，黯然黯然。
子牟恋阙归阙，王粲下楼相别。食实得地，颇淹岁月。
今朝天子在上，合雪必雪。况绛之牧，文行炳洁。
释谓缘因，久昵清尘。王嘉迎安，远狎遗民。嫓彼二子，
厥或相似。论文不文，话道无滓。士有贵逼，势不可遏。
麟步规矩，凤翥昂枿。岘首仁踪项频跋，商云乳麝香可撮，
望尘□□连紫闼。吾皇必用整乾坤，莫忘江头白头达。
