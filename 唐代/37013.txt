奉和峡州孙舍人肇荆南重围中寄诸朝士二篇时李…牵课
唐代
韩偓
敏手何妨误汰金，敢怀私忿斅羊斟。直应宣室还三接，
未必丰城便陆沈。炽炭一炉真玉性，浓霜千涧老松心。
私恩尚有捐躯誓，况是君恩万倍深。
征途安敢更迁延，冒入重围势使然。众果却应存苦李，
五瓶惟恐竭甘泉。多端莫撼三珠树，密策寻遗七宝鞭。
黄篾舫中梅雨里，野人无事日高眠。
