送友封二首（黔府窦巩字友封）
唐代
元稹
桃叶成阴燕引雏，南风吹浪飐樯乌。瘴云拂地黄梅雨，
明月满帆青草湖。迢递旅魂归去远，颠狂酒兴病来孤。
知君兄弟怜诗句，遍为姑将恼大巫。
惠和坊里当时别，岂料江陵送上船。鹏翼张风期万里，
马头无角已三年。甘将泥尾随龟后，尚有云心在鹤前。
若见中丞忽相问，为言腰折气冲天。
