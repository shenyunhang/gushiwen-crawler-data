春日投钱塘元帅尚父二首
唐代
罗隐
正忧衰老辱金台，敢望昭王顾问来。门外旌旗屯虎豹，
壁闲章句动风雷。三都节已联翩降，两地花应次第开。
若比紫髯分鼎足，未闻馀力有琼瑰。
征东幕府十三州，敢望非才忝上游。官秩已叨吴品职，
姓名兼显鲁春秋。盐车顾后声方重，火井窥来焰始浮。
一句黄河千载事，麦城王粲谩登楼。
