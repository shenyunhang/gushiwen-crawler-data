二风诗。治风诗五篇。至劳
唐代
元结
（古有劳王，能执劳俭以大功业，故为《至劳》之诗
三章六韵二十四句）
至哉勤绩，不盈不延；谁能颂之，我请颂焉。
於戏劳王，勤亦何极；济尔九土，山川沟洫。
至哉俭德，不丰不敷；谁能颂之，我请颂夫。
於戏劳王，俭亦何深；戒尔万代，奢侈荒淫。
至哉茂功，不升不圮；谁能颂之，我请颂矣。
於戏劳王，功亦何大；去尔兆庶，洪湮灾害。
