瑶草春
唐代
顾况
瑶草春，杳容与，江南艳歌京西舞。执心轻子都，
信节冠秋胡。议以腰支嫁，时论自有夫。蝉鬓蛾眉明井底，
燕裙赵袂萦辘轳。李生闻之泪如绠。不忍回头看此井。
月中桂树落一枝，池上唳孤影。露桃秾李自成谿，
流水终天不向西。翠帐绿窗寒寂寂，锦茵罗荐夜凄凄。
瑶草春，丹井远，别后相思意深浅。
