过马嵬二首（第二首一作李远诗）
唐代
李益
路至墙垣问樵者，顾予云是太真宫。太真血染马蹄尽，
朱阁影随天际空。丹壑不闻歌吹夜，玉阶唯有薜萝风。
世人莫重霓裳曲，曾致干戈是此中。
金甲银旌尽已回，苍茫罗袖隔风埃。浓香犹自随鸾辂，
恨魄无由离马嵬。南内真人悲帐殿，东溟方士问蓬莱。
唯留坡畔弯环月，时送残辉入夜台。
