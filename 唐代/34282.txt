南至四首
唐代
司空图
今冬腊后无残日，故国烧来有几家。
却恨早梅添旅思，强偷春力报年华。
花时不是偏愁我，好事应难总取他。
已被诗魔长役思，眼中莫厌早梅多。
年华乱后偏堪惜，世路抛来已自生。
犹有玉真长命缕，樽前时唱缓羁情。
一任喧阗绕四邻，闲忙皆是自由身。
人来客去还须议，莫遣他人作主人。
