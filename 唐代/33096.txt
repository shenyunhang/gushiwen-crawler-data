成纪书事二首
唐代
许棠
东吴远别客西秦，怀旧伤时暗洒巾。满野多成无主冢，
防边半是异乡人。山河再阔千馀里，城市曾经一百春。
闲与将军议戎事，伊兰犹未绝胡尘。
蹉跎远入犬羊中，荏苒将成白首翁。三楚田园归未得，
五原岐路去无穷。天垂大野雕盘草，月落孤城角啸风。
难问开元向前事，依稀犹认隗嚣宫。
