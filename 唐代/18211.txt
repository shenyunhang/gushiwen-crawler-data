酬韶州裴曹长使君寄道州吕八大使因以见示二十韵一首
唐代
柳宗元
金马尝齐入，铜鱼亦共颁。疑山看积翠，浈水想澄湾。
标榜同惊俗，清明两照奸。乘轺参孔仅，按节服侯狦.
贾傅辞宁切，虞童发未sG.秉心方的的，腾口任es々。
圣理高悬象，爰书降罚锾。德风流海外，和气满人寰。
御魅恩犹贷，思贤泪自潸。在亡均寂寞，零落间惸鳏。
夙志随忧尽，残肌触瘴m5.月光摇浅濑，风韵碎枯菅。
海俗衣犹卉，山夷髻不鬟。泥沙潜虺蜮，榛莽斗豺獌。
循省诚知惧，安排只自憪。食贫甘莽卤，被褐谢斓斒。
远物裁青罽，时珍馔白鹇。长捐楚客佩，未赐大夫环。
异政徒云仰，高踪不可攀。空劳慰憔悴，妍唱剧妖娴。
