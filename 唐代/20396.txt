追赋画江潭苑四首
唐代
李贺
吴苑晓苍苍，宫衣水溅黄。小鬟红粉薄，骑马珮珠长。
路指台城迥，罗薰袴褶香。行云沾翠辇，今日似襄王。
宝袜菊衣单，蕉花密露寒。水光兰泽叶，带重剪刀钱。
角暖盘弓易，靴长上马难。泪痕沾寝帐，匀粉照金鞍。
剪翅小鹰斜，绦根玉镟花。鞦垂妆钿粟，箭箙钉文牙。
狒狒啼深竹，老湿沙。宫官烧蜡火，飞烬污铅华。
十骑簇芙蓉，宫衣小队红。练香熏宋鹊，寻箭踏卢龙。
旗湿金铃重，霜干玉镫空。今朝画眉早，不待景阳钟。
