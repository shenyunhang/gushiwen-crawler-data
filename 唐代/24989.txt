寿阳罢郡日有诗十首与追怀…物。肥河维舟阻冻祗待敕命
唐代
李绅
罢分符竹作闲官，舟冻肥河拟棹难。食蘗苦心甘处困，
饮冰持操敢辞寒。夜灯空应渔家火，朝食还依雁宿滩。
西奏血诚遥稽首，乞容归病老江干。
淮阳效理空多病，疏受辞荣岂恋班。陈力不任趋北阙，
有家无处寄东山。疲骖岂念前程税，倦鸟安能待暮还。
珍重八公山下叟，不劳重泪更追攀。
