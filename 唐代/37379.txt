倒押前韵
唐代
韩偓
白下同归路，乌衣枉作邻。珮声犹隔箔，香气已迎人。
酒劝杯须满，书羞字不匀。歌怜黄竹怨，味实碧桃珍。
翦烛非良策，当关是要津。东阿初度洛，杨恽旧家秦。
粉化横波溢，衫轻晓雾春。鸦黄双凤翅，麝月半鱼鳞。
别袂翻如浪，回肠转似轮。后期才注脚，前事又含颦。
纵有才难咏，宁无画逼真。天香闻更有，琼树见长新。
斗草常更仆，迷阄误达晨。嗅花判不得，檀注惹风尘。
