铨试后征山别业寄源侍御
唐代
殷寅
别业在征山，登高望畿甸。严令天地肃，城阙如何见。
蔼蔼王侯门，华轩日游衒.幸逢休明代，山虏尚交战。
投策去园林，率名皆拜选。圣君性则哲，济济多英彦。
裴楷能清通，山涛急推荐。謏才甘自屏，薄伎忝馀眷。
虽承国士恩，尚乏中人援。畴昔相知者，今兹秉天宪。
朱绂何赫赫，绣衣复葱蒨.
