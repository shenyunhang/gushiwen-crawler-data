杂曲歌辞。君子有所思行
唐代
贯休
我爱正考甫，思贤作商颂。我爱扬子云，理乱皆如凤。
振衣中夜起，露花香旖旎。扑碎骊龙明月珠，
敲出凤凰五色髓。陋巷萧萧风淅淅，缅想斯人胜珪璧。
寂寥千载不相逢，无限区区尽虚掷。君不见沉约道，
佳人不在兹，春光为谁惜。
安得龙猛笔，点石为黄金。散问酷吏家，使无贪残心。
甘棠密叶成翠幄，颍凤不来天地塞。所以倾城人，
如今不可得。
