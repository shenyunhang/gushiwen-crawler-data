赠金鹅山人沈师鲁
唐代
卢仝
金鹅山中客，来到扬州市。买药床头一破颜，
撇然便有上天意。日月高挂玄关深，金膏切淬肌骨异。
人皆食谷与五味，独食太和阴阳气。浩浩流珠走百关，
绵绵若存有深致。种玉不耕山外非内粹。凿儒关决文泉彰，
风雅因君不复坠。光不外照刃不磨，回避人间恶富贵。
三日四日五六日，盘礴化元搜万类。昼饮兴酣陶天和，
夜话造微□精魅。示我插血不死方，赏我风格不肥腻。
肉眼不识天上书，小儒安敢窥奥秘。昆仑路隔西北天，
三山后浮不著地。君到头来忆我时，金简为吾镌一字。
