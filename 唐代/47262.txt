河传
唐代
顾夐
燕扬晴景。小窗屏暖，鸳鸯交颈。菱花掩却翠鬟欹，
慵整，海棠帘外影¤
绣帏香断金鸂鶒。无消息，心事空相忆。倚东风，
春正浓，愁红，泪痕衣上重。
曲槛，春晚。碧流纹细，绿杨丝软。露华鲜，杏枝繁。
莺转，野芜平似剪¤
直是人间到天上，堪游赏，醉眼疑屏障。对池塘，
惜韶光，断肠，为花须尽狂。
棹举，舟去。波光渺渺，不知何处。岸花汀草共依依，
雨微，鹧鸪相逐飞¤
天涯离恨江声咽，啼猿切，此意向谁说？倚兰桡，
独无憀，魂销，小炉香欲焦。
