南歌子（一名望秦川，一名风蝶令）
唐代
毛熙震
远山愁黛碧，横波慢脸明。腻香红玉茜罗轻，
深院晚堂人静，理银筝¤
鬓动行云影，裙遮点屐声。娇羞爱问曲中名，
杨柳杏花时节，几多情。
惹恨还添恨，牵肠即断肠。凝情不语一枝芳，
独映画帘闲立，绣衣香¤
暗想为云女，应怜傅粉郎。晚来轻步出闺房，
髻慢钗横无力，纵猖狂。
