醉中得上都亲友书以予停俸多时忧…乘酒兴咏而报之
唐代
白居易
头白醉昏昏，狂歌秋复春。一生耽酒客，五度弃官人。
异世陶元亮，前生刘伯伦。卧将琴作枕，行以锸随身。
岁要衣三对，年支谷一囷。园葵烹佐饭，林叶扫添薪。
没齿甘蔬食，摇头谢缙绅。自能抛爵禄，终不恼交亲。
但得杯中渌，从生甑上尘。烦君问生计，忧醒不忧贫。
