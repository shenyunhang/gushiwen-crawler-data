读《玄宗幸蜀记》
唐代
贯休
宋璟姚崇死，中庸遂变移。如何游万里，只为一胡儿。
泣溻乾坤色，飘零日月旗。火从龙阙起，泪向马嵬垂。
始忆张丞相，全师郭子仪。百官皆剽劫，九庙尽崩隳。
尘扑银轮暗，雷奔栈阁危。幸臣方赐死，野老不胜悲。
及溜飘沦日，行宫寂寞时。人心虽未厌，天意亦难知。
圣两归丹禁，承乾动四夷。因知纳谏诤，始是太平基。
