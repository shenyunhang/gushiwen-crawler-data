别何员外
唐代
元结
谁能守清躅，谁能嗣世儒。吾见何君饶，为人有是夫。
黜官二十年，未曾暂崎岖。终不病贫贱，寥寥无所拘。
忽然逢知己，数月领官符。犹是尚书郎，收赋来江湖。
人皆悉苍生，随意极所须。比盗无兵甲，似偷又不如。
公能独宽大，使之力自输。吾欲探时谣，为公伏奏书。
但恐抵忌讳，未知肯听无。不然且相送，醉欢于坐隅。
