送薛少卿赴青阳
唐代
徐铉
我爱陶靖节，吏隐从弦歌。我爱费征君，高卧归九华。
清风激颓波，来者无以加。我志两不遂，漂沦浩无涯。
数奇时且乱，此图今愈赊。贤哉薛夫子，高举凌晨霞。
安民即是道，投足皆为家。功名与权位，悠悠何用夸。
携朋出远郊，酌酒藉平沙。云收远天静，江阔片帆斜。
离怀与企羡，南望长咨嗟。
