火
唐代
杜甫
楚山经月火，大旱则斯举。旧俗烧蛟龙，惊惶致雷雨。
爆嵌魑魅泣，崩冻岚阴昈.罗落沸百泓，根源皆万古。
青林一灰烬，云气无处所。入夜殊赫然，新秋照牛女。
风吹巨焰作，河棹腾烟柱。势俗焚昆仑，光弥焮洲渚。
腥至焦长蛇，声吼缠猛虎。神物已高飞，不见石与土。
尔宁要谤讟，凭此近荧侮。薄关长吏忧，甚昧至精主。
远迁谁扑灭，将恐及环堵。流汗卧江亭，更深气如缕。
