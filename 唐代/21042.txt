寄浙西李大夫四首
唐代
元稹
柳眼梅心渐欲春，白头西望忆何人。
金陵太守曾相伴，共蹋银台一路尘。
蕊珠深处少人知，网索西临太液池。
浴殿晓闻天语后，步廊骑马笑相随。
禁林同直话交情，无夜无曾不到明。
最忆西楼人静夜，玉晨钟磬两三声。
由来鹏化便图南，浙右虽雄我未甘。
早渡西江好归去，莫抛舟楫滞春潭。
