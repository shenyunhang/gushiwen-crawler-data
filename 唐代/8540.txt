杂言用投丹阳知己兼奉宣慰判官（以下见《诗纪》）
唐代
李白
客从昆仑来，遗我双玉璞。云是古之得道者西王母食之馀，
食之可以凌太虚。受之颇谓绝今昔，求识江淮人犹乎比石。
如今虽在卞和手，□□正憔悴，了了知之亦何益。
恭闻士有调相如，始从镐京还，复欲镐京去。能上秦王殿，
何时回光一相眄。欲投君，保君年，幸君持取无弃捐。
无弃捐，服之与君俱神仙。
