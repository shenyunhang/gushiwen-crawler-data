大行皇太后挽歌词三首（王氏）
唐代
权德舆
筮水灵源濬，因山祔礼崇。从龙开ek路，合璧向方中。
殿帐金根出，廞衣玉座空。唯馀文母化，阴德满公宫。
配礼归清庙，灵仪出直城。九虞宁厚载，一惠易尊名。
晓漏铜壶涩，秋风羽翣轻。容车攀望处，孺慕切皇情。
哀笳出长信，宝剑入延津。呜咽宫车进，凄凉祠殿新。
青乌灵兆久，白燕瑞书频。从此山园夕，金波照玉尘。
