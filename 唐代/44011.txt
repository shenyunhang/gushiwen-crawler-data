送僧入马头山
唐代
贯休
马头宝峰，秀塞寒空。有叟有叟，真隐其中。无味醍醐，
亦非般若。白趾碧目，数百潇洒。苦竹大于杉，
白熊卧如马。金钟撼壑，布水喷瓦。芙蓉堂开峰月入，
岳精踏雪立屋下。伊余解攀缘，已是非常者。更有叟，
独往来，与我语。情无刚强，气透今古。竹笠援补，
芒鞋藤乳。北风倒人，干雪不聚，满头霜雪汤雪去。
汤雪去，无人及，空望真气江上立。
