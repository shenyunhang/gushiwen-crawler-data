岳阳石门墨山二山相连有禅堂观天下绝境
唐代
张说
囷轮江上山，近在华容县。常涉巴丘首，天晴遥可见。
佳游屡前诺，芳月愆幽眷。及此符守移，欢言临道便。
既携赏心客，复有送行掾。竹径入阴窅，松萝上空蒨.
草共林一色，云与峰万变。探窥石门断，缘越沙涧转。
两山势争雄，峰巘相顾眄。药妙灵仙宝，境华岩壑选。
清都西渊绝，金地东敞宴。池果接园畦，风烟迩台殿。
高寻去石顶，旷览天宇遍。千山纷满目，百川豁对面。
骑来云气迎，人去鸟声恋。长揖桃源士，举世同企羡。
