索虾
唐代
唐彦谦
姑孰多紫虾，独有湖阳优。出产在四时，极美宜于秋。
双箝鼓繁须，当顶抽长矛。鞠躬见汤王，封作朱衣侯。
所以供盘餐，罗列同珍羞。蒜友日相亲，瓜朋时与俦。
既名钓诗钓，又作钩诗钩。于时同相访，数日承款留。
厌饮多美味，独此心相投。别来岁云久，驰想空悠悠。
衔杯动遐思，uT口涎空流。封缄托双鲤，于焉来远求。
慷慨胡隐君，果肯分惠否。
