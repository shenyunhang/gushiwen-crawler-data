巫山高（一作阎复本诗）
唐代
阎立本
君不见巫山高高半天起，绝壁千寻尽相似。
君不见巫山磕匝翠屏开，湘江碧水绕山来。
绿树春娇明月峡，红花朝覆白云台。台上朝云无定所，
此中窕窈神仙女。仙女盈盈仙骨飞，清容出没有光辉。
欲暮高唐行雨送，今宵定入荆王梦。荆王梦里爱秾华，
枕席初开红帐遮。可怜欲晓啼猿处，说道巫山是妾家。
