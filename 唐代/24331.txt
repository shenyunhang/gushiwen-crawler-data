葛巾歌（贝州漳南县赠杨炯燗）
唐代
刘言史
一片白葛巾，潜夫自能结。篱边折枯蒿，聊用簪华发。
有时醉倒长松侧，酒醒不见心还忆。谷鸟衔将却趁来，
野风吹去还寻得。十年紫竹溪南住，迹同玄豹依深雾。
草堂窗底漉春醅，山寺门前逢暮雨。临汝袁郎得相见，
闲云引到东阳县。鲁性将他类此身，还拈野物赠傍人。
空留棁仗犊鼻裈，濛濛烟雨归山村。
