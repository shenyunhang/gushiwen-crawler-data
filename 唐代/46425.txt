劝进疏引谶
唐代
佚名
东海十八子，八井唤三军。手持双白雀，头上戴紫云。
丁丑语甲子，深藏八堂里。何意坐堂里，中央有天子。
西北天火照，龙山昭童子。赤光连北斗，童子木上悬白幡。
胡兵纷纷满前后，拍手唱堂堂，驱羊向南走。
胡兵未济汉不整，治中都护有八井。
兴伍伍，仁义行武。得九九，得声名。童子木底百丈水，
东家井里五色星。我语不可信，问取卫先生。
戌亥君臣乱，子丑破城隍。寅卯如欲定，龙蛇伏四方。
十八成男子，洪水主刀傍。市朝义归政，人宁俱不荒。
人言有恒性，也复道非常。为君好思量，何□□禹汤。
桃源花□□，李树起堂堂。只看寅卯岁，深水没黄杨。
