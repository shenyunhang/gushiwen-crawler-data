题郑十八著作虔
唐代
杜甫
台州地阔海冥冥，云水长和岛屿青。乱后故人双别泪，
春深逐客一浮萍。酒酣懒舞谁相拽，诗罢能吟不复听。
第五桥东流恨水，皇陂岸北结愁亭。贾生对鵩伤王傅，
苏武看羊陷贼庭。可念此翁怀直道，也沾新国用轻刑。
祢衡实恐遭江夏，方朔虚传是岁星。穷巷悄然车马绝，
案头干死读书萤。
