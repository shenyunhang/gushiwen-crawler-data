赠持《法华经》僧
唐代
齐己
众人有口，不说是，即说非。吾师有口何所为，
莲经七轴六万九千字，日日夜夜终复始。乍吟乍讽何悠扬，
风篁古松含秋霜。但恐天龙夜叉乾闼众，pg塞虚空耳皆耸。
我闻念经功德缘，舌根可算金刚坚。他时劫火洞燃后，
神光璨璨如红莲。受持身心苟精洁，尚能使烦恼大海水枯竭。
魔王轮幢自摧折，何况更如理行如理说。
