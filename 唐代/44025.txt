上荆南府主三让德政碑
唐代
贯休
明明赫赫中兴主，动纳诸隍冠前古。四海英雄尽戢兵，
皆如圪圪天金柱。万姓多论政与德，请树丰碑似山岳。
一从寇灭二十年，琬琰雕镌赐重叠。荆州化风何卓异，
寡欲无为合天地。虽立贞碑与众殊，字字皆是吾皇意。
君侯捧碑西拜泣，臣且何人恩洊及。凤凰衔下雕龙文，
德昧政虚争敢立。函封三奏心匍匐，坚让此碑声盖国。
我恐江淹五色笔，作不立此碑之碑文不得。
