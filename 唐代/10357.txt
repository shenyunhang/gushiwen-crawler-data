宝林寺作
唐代
徐浩
兹山昔飞来，远自琅琊台。孤岫龟形在，深泉鳗井开。
越王屡登陟，何相传词才。塔庙崇其巅，规模称壮哉。
禅堂清溽润，高阁无恢炱。照耀珠吐月，铿轰钟隐雷。
揆余久缨弁，末路遭邅回。一弃沧海曲，六年稽岭隈。
逝川惜东驶，驰景怜西颓。腰带愁疾减，容颜衰悴催。
赖居兹寺中，法士多瑰能。洗心听经论，礼足蠲凶灾。
永愿依胜侣，清江乘度杯。
