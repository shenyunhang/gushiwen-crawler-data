宪丞裴公上洛退居有寄二首
唐代
吴融
鸿在冥冥已自由，紫芝峰下更高秋。抛来簪绂都如梦，
泥著杯香不为愁。晚树拂檐风脱翠，夜滩当户月和流。
自嗟不得从公去，共上仙家十二楼。
瘦如仙鹤爽风篁，外却尘嚣兴绪长。偶坐几回沈皓月，
闲吟是处到残阳。门前立使修书懒，花下留宾压酒忙。
目断琼林攀不得，一重丹水抵三湘。
