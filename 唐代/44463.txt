上卢使君二首
唐代
贯休
一领彤弓下赤墀，惟将清净作藩篱。马卿山岳金相似，
张绪风情柳不如。心染烟霞新句出，笔驱奸蠹宿根隳。
鄱阳黎庶还堪羡，头有重天足有牦。
司马迁文亚圣人，三头九陌碾香尘。尽传棣萼麟兼凤，
终作昌朝甫与申。楼耸娇歌疏雨过，风含和气满城春。
因知寰海升平去，又见高宗梦里人。
