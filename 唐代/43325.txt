酬秦山人赠别二首
唐代
皎然
知君高隐占贤星，卷叶时时注佛经。姓被名公题旧里，
诗将丽句号新亭。来观新月依清室，欲漱香泉护触瓶。
我有主人江太守，如何相伴住禅灵。
谁知卧病不妨禅，迹寄诗流性似偏。叶示黄金童子爱，
书题青字古人传。时高独鹤来云外，每羡闲花在眼前。
对此留君还欲别，应思石de访春泉。
