古风·其一
唐代
李白
羽檄如流星，虎符合专城；
喧呼救边急，群鸟皆夜鸣。
白日曜紫微，三公运权衡；
天地皆得一，澹然四海清。
借问此何为？答言楚征兵；
渡泸及五月，将赴云南征。
怯卒非战士，炎方难远行。
长号别严亲，日月惨光晶。
泣尽继以血，心摧两无声。
困兽当猛虎，穷鱼饵奔鲸；
千去不一还，投躯岂全身？
如何舞干戚，一使有苗乎！
