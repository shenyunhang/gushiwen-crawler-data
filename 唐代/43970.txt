题弘顗三藏院
唐代
贯休
仪清态淡雕琼瑰，卷帘潇洒无尘埃。岳茶如乳庭花开，
信心弟子时时来。灌顶坛严伸pg塞，三十年功苦拘束。
梵僧梦里授微言，雪岭白牛力深得。水精一索香一炉，
红莲花舌生醍醐。初听喉音宝楼阁，
如闻魔王宫殿拉金瓦落。次听妙音大随求，
更觉人间万事深悠悠。四音俱作清且柔，
爱河浊浪却倒流。却倒流兮无处去，碧海含空日初曙。
