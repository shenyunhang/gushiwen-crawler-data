舞曲歌辞。公莫舞歌
唐代
李贺
方花古础排九楹，刺豹淋血盛银罂。华筵鼓吹无桐竹，
长刀直立割鸣筝。横楣粗锦生红纬，日炙锦嫣王未醉。
腰下三看宝玦光，项庄掉箾拦前起。材官小臣公莫舞，
座上真人赤龙子。芒砀云瑞抱天回，咸阳王气清如水。
铁枢铁楗重束关，大旗五丈撞双环。汉王今日须秦印，
绝膑刳肠臣不论。
