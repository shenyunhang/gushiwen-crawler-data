相和歌辞。铜雀妓
唐代
刘商
魏主矜蛾眉，美人美于玉。高台无昼夜，歌舞竟未足。
盛色如转圜，夕阳落深谷。仍令身殁后，尚足平生欲。
红粉横泪痕，调弦空向屋。举头君不在，唯见西陵木。
玉辇岂再来，娇鬟为谁绿。那堪秋风里，更舞阳春曲。
曲终情不胜，阑干向西哭。台边生野草，来去罥罗縠.
况复陵寝间，双双见麋鹿。
