献王大夫二首
唐代
方干
都缘声价振皇州，高卧中条不自由。早副急征来凤沼，
常陪内宴醉龙楼。锵金五字能援笔，钓玉三年信直钩。
必恐借留终不遂，越人相顾已先愁。
功成犹自更行春，塞路旌旗十里尘。只用篇章为教化，
不知夷夏望陶钧。金章照耀浮光动，玉面生狞细步匀。
历任圣朝清峻地，至今依是少年身。
