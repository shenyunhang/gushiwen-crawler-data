寄张籍
唐代
孟郊
未见天子面，不如双盲人。贾生对文帝，终日犹悲辛。
夫子亦如盲，所以空泣麟。有时独斋心，仿佛梦称臣。
梦中称臣言，觉后真埃尘。东京有眼富不如，
西京无眼贫西京。无眼犹有耳隔墙，时闻天子车辚辚。
辚辚车声辗冰玉，南郊坛上礼百神。西明寺后穷瞎张太祝，
纵尔有眼谁尔珍。天子咫尺不得见，不如闭眼且养真。
