片玉篇
唐代
钱起
至宝未为代所奇，韫灵示璞荆山陲。独使虹光天子识，
不将清韵世人知。世人所贵惟燕石，美玉对之成瓦砾。
空山埋照凡几年，古色苍痕宛自然。重溪幂幂暗云树，
一片荧荧光石泉。美人之鉴明且彻，玉指提携叹奇绝。
试劳香袖拂莓苔，不觉清心皎冰雪。连城美价幸逢时，
命代良工岂见遗。试作珪璋礼天地，何如瓀fZ在阶墀。
