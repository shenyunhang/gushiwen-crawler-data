寒食二首
唐代
李山甫
柳带东风一向斜，春阴澹澹蔽人家。有时三点两点雨，
到处十枝五枝花。万井楼台疑绣画，九原珠翠似烟霞。
年年今日谁相问，独卧长安泣岁华。
风烟放荡花披猖，秋千女儿飞短墙。绣袍驰马拾遗翠，
锦袖斗鸡喧广场。天地气和融霁色，池台日暖烧春光。
自怜尘土无他事，空脱荷衣泥醉乡。
