赠剑客李园联句
唐代
孟郊
天地有灵术，得之者惟君。 ——孟郊
筑炉地区外，积火烧氛氲。 ——韩愈
照海铄幽怪，满空歊异氛。 ——孟郊
山磨电奕奕，水淬龙蝹蝹。 ——韩愈
太一装以宝，列仙篆其文。 ——孟郊
可用慑百神，岂惟壮三军。 ——韩愈
有时幽匣吟，忽似深潭闻。 ——孟郊
风胡久已死，此剑将谁分。 ——韩愈
行当献天子，然后致殊勋。 ——孟郊
岂如丰城下，空有斗间云。 ——韩愈
