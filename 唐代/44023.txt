送梦上人归京
唐代
贯休
伊余龙钟归海涯，千山万水情自怡。梦公别我还上国，
江边惨执行迟迟。向我道云中觅伴未得伴，
又示我数首新诗尽是诗。只恐不如此，若如此如此，
即须天子知。萧萧金吹荆门口，槐菊斗黄落叶走。
前程胜事未可涯，但恐圭峰难入手。莲峰掌记韩拾遗，
雁行雍穆世所稀。二十年前即别离，凭师一话吟朝饥。
