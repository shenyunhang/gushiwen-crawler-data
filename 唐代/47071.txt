清平乐（一名忆萝月）
唐代
李白
禁庭春昼，莺羽披新绣。百草巧求花下斗，只赌珠玑满斗¤
日晚却理残妆，御前闲舞霓裳。谁道腰肢窈窕，
折旋笑得君王。
禁闱秋夜，月探金窗罅。玉帐鸳鸯喷兰麝，时落银灯香灺¤
女伴莫话孤眠，六宫罗绮三千。一笑皆生百媚，
宸衷教在谁边。
烟深水阔，音信无由达。惟有碧天云外月，偏照悬悬离别¤
尽日感事伤怀，愁眉似锁难开。夜夜长留半被，
待君魂梦归来。
鸾衾凤褥，夜夜常孤宿。更被银台红蜡烛，学妾泪珠相续¤
花貌些子时光，抛人远泛潇湘。欹枕悔听寒漏，
声声滴断愁肠。
画堂晨起，来报雪花坠。高卷帘栊看佳瑞，皓色远迷庭砌¤
盛气光引炉烟，素草寒生玉佩。应是天仙狂醉，
乱把白云揉碎。
