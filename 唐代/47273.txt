菩萨蛮
唐代
魏承班
罗裾薄薄秋波染，眉间画得山两点。相见绮筵时，
深情暗共知¤
翠翘云鬓动，敛态弹金凤。宴罢入兰房，邀人解佩珰。
罗衣隐约金泥画，玳筵一曲当秋夜。声颤觑人娇，
云鬟袅翠翘¤
酒醺红玉软，眉翠秋山远。绣幌麝烟沈，谁人知两心。
玉容光照菱花影，沉沉脸上秋波冷。白雪一声新，
雕梁起暗尘¤
宝钗摇翡翠，香惹芙蓉醉。携手入鸳衾，谁人知此心。
