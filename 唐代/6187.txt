秋次霸亭寄申大
唐代
储光羲
橘柚植寒陵，芙蓉蒂修坂。无言不得意，得意何由展。
况我行且徒，而君往犹蹇。既伤人事近，复言天道远。
薄暮入空亭，中夜不能饭。南听鸿雁尽，西见招摇转。
千门汉王宫，百里周王苑。杲杲初景出，油油鲜云卷。
会朝幸岁正，校猎从新獮。念君久京国，双涕如露泫。
无人荐子云，太息竟谁辨。
