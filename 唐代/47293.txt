何满子
唐代
毛熙震
寂寞芳菲暗度，岁华如箭堪惊。缅想旧欢多少事，
转添春思难平。曲槛丝垂金柳，小窗弦断银筝¤
深院空闻燕语，满园闲落花轻。一片相思休不得，
忍教长日愁生。谁见夕阳孤梦，觉来无限伤情。
无语残妆澹薄，含羞亸袂轻盈。几度香闺眠过晓，
绮窗疏日微明。云母帐中偷惜，水精枕上初惊¤
笑靥嫩疑花拆，愁眉翠敛山横。相望只教添怅恨，
整鬟时见纤琼。独倚朱扉闲立，谁知别有深情。
