买药歌送杨山人
唐代
皎然
华阴少年何所希，欲饵丹砂化骨飞。江南药少淮南有，
暂别胥门上京口。京口斜通江水流，斐回应上青山头。
夜惊潮没鸬鹚堰，朝看日出芙蓉楼。摇荡春风乱帆影，
片云无数是扬州。扬州喧喧卖药市，浮俗无由识仙子。
河间姹女直千金，紫阳夫人服不死。吾于此道复何如，
昨朝新得蓬莱书。
