游春台诗
唐代
春台仙
玉幢亘碧虚，此乃真人居。裴回仍未进，邪省犹难除。
日落烟水黯，骊珠色岂昏。寒光射万里，霜缟遍千门。
玉魄东方开，嫦娥逐影来。洗心兼涤目，怳若游春台。
清波滔碧天，乌藏黯黮连。二仪不辨处，忽吐清光圆。
乌沈海西岸，蟾吐天东头。
凤凰三十六，碧天高太清。元君夫人蹋云语，
冷风飒飒吹鹅笙。
