栖岩寺隋文帝马脑盏歌
唐代
卢纶
天宫宝器隋朝物，锁在金函比金骨。开函捧之光乃发，
阿修罗王掌中月。五云如拳轻复浓，昔曾噀酒今藏龙。
规形环影相透彻，乱雪繁花千万重。可怜贞质无今古，
可叹隋陵一抔土。宫中艳女满宫春，得亲此宝能几人。
一留寒殿殿将坏，唯有幽光通隙尘。山中老僧眉似雪，
忍死相传保扃鐍.
