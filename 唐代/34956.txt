谢友生遗端溪砚瓦
唐代
李咸用
寻常濡翰次，恨不到端溪。得自新知己，如逢旧解携。
玩馀轻照乘，谢欲等悬黎。静对胜凡客，闲窥忆好题。
娲天补剩石，昆剑切来泥。著指痕犹湿，停旬水未低。
呵云润柱础，笔彩饮虹霓。鹆眼工谙谬，羊肝士乍刲.
连澌光比镜，囚墨腻于cD.书信成池黑，吟须到日西。
正夸忧盗窃，将隐怯攀跻。捧受同交印，矜持过秉珪。
草颠终近旭，懒癖必无嵇。用合缘鹦鹉，珍应负会稽。
贞姿还落落，寒韵落凄凄。风月情相半，烟花思岂迷。
宜从方袋挈，枉把短行批。浅小金为斗，泓澄玉作堤。
遇人依我惜，想尔与天齐。□□□□□，行时只独赍。
