释疾文三歌
唐代
卢照邻
岁将暮兮欢不再，时已晚兮忧来多。东郊绝此麒麟笔，
西山秘此凤凰柯。死去死去今如此，生兮生兮奈汝何。
岁去忧来兮东流水，地久天长兮人共死。
明镜羞窥兮向十年，骏马停驱兮几千里。
麟兮凤兮，自古吞恨无已。
茨山有薇兮颍水有漪，夷为柏兮秋有实。
叔为柳兮春向飞。倏尔而笑，泛沧浪兮不归。
