赠z6光上人草书歌
唐代
吴融
篆书朴，隶书俗，草圣贵在无羁束。江南有僧名z6光，
紫毫一管能颠狂。人家好壁试挥拂，瞬目已流三五行。
摘如钩，挑如拨，斜如掌，回如斡。又如夏禹锁淮神，
波底出来手正拔。又如朱亥锤晋鄙，袖中抬起腕欲脱。
有时软萦盈，一穗秋云曳空阔。有时瘦巉岩，
百尺枯松露槎枿。忽然飞动更惊人，一声霹雳龙蛇活。
稽山贺老昔所传，又闻能者惟张颠。上人致功应不下，
其奈飘飘沧海边。可中一入天子国，络素裁缣洒毫墨。
不系知之与不知，须言一字千金值。
