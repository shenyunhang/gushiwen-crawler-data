御制春游长句
唐代
韩偓
天意分明道已光，春游嘉景胜仙乡。玉炉烟直风初静，
银汉云消日正长。柳带似眉全展绿，杏苞如脸半开香。
黄莺历历啼红树，紫燕关关语画梁。低槛晚晴笼翡翠，
小池波暖浴鸳鸯。马嘶广陌贪新草，人醉花堤怕夕阳。
比屋管弦呈妙曲，连营罗绮斗时妆。全吴霸越千年后，
独此升平显万方。
