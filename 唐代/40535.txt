蔷薇二首
唐代
李建勋
万蕊争开照槛光，诗家何物可相方。锦江风撼云霞碎，
仙子衣飘黼黻香。裛露早英浓压架，背人狂蔓暗穿墙。
彩笺蛮榼旬休日，欲召亲宾看一场。
拂檐拖地对前墀，蝶影蜂声烂熳时。万倍馨香胜玉蕊，
一生颜色笑西施。忘归醉客临高架，恃宠佳人索好枝。
将并舞腰谁得及，惹衣伤手尽从伊。
