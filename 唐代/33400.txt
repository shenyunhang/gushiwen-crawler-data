江南道中怀茅山广文南阳博士三首
唐代
皮日休
寒岚依约认华阳，遥想高人卧草堂。半日始斋青z3饭，
移时空印白檀香。鹤雏入夜归云屋，乳管逢春落石床。
谁道夫君无伴侣，不离窗下见羲皇。
住在华阳第八天，望君唯欲结良缘。堂扃洞里千秋燕，
厨盖岩根数斗泉。坛上古松疑度世，观中幽鸟恐成仙。
不知何事迎新岁，乌纳裘中一觉眠。
五色香烟惹内文，石饴初熟酒初醺。将开丹灶那防鹤，
欲算棋图却望云。海气平生当洞见，瀑冰初坼隔山闻。
如何世外无交者，一卧金坛只有君。
