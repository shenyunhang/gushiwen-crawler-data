四年…遂作忆雪又作残雪诗各一百言以寄情于游旧。忆雪
唐代
李商隐
爱景人方乐，同雪候稍愆。徒闻周雅什，愿赋朔风篇。
欲俟千箱庆，须资六出妍。咏留飞絮后，歌唱落梅前。
庭树思琼蕊，妆楼认粉绵。瑞邀盈尺日，丰待两岐年。
预约延枚酒，虚乘访戴船。映书孤志业，披氅阻神仙。
几向霜阶步，频将月幌褰。玉京应已足，白屋但颙然。
