太湖诗。包山祠
唐代
皮日休
白云最深处，像设盈岩堂。村祭足茗粣，水奠多桃浆。
箘uM突古砌，薜荔绷颓墙。炉灰寂不然，风送杉桂香。
积雨晦州里，流波漂稻粱。恭惟大司谏，悯此如发狂。
命予传明祷，祗事实不遑。一奠若肸蚃，再祝如激扬。
出庙未半日，隔云逢澹光。gf々雨点少，渐收羽林枪。
忽然山家犬，起吠白日傍。公心与神志，相向如玄黄。
我愿作一疏，奏之于穹苍。留神千万祀，永福吴封疆。
