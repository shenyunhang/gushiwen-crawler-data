初夏游楞伽精舍
唐代
皮日休
越舼轻似萍，漾漾出烟郭。人声渐疏旷，天气忽寥廓。
伊予惬斯志，有似劀q3瘼。遇胜即夷犹，逢幽且淹泊。
俄然棹深处，虚无倚岩崿。霜毫一道人，引我登龙阁。
当中见寿象，欲礼光纷箔。珠幡时相铿，恐是诸天乐。
树杪见觚棱，林端逢赭垩。千寻井犹在，万祀灵不涸。
下通蛟人道，水色黮而恶。欲照六藏惊，将窥百骸愕。
朅去山南岭，其险如邛笮。悠然放吾兴，欲把青天摸。
紫藤垂罽珥，红荔悬缨络。藓厚滑似漦，峰尖利如锷。
斯须到绝顶，似愈渐离z8.一片太湖光，只惊天汉落。
梅风脱纶帽，乳水透芒屩。岚姿与波彩，不动浑相著。
既不暇供应，将何以酬酢。却来穿竹径，似入青油幕。
穴恐水君开，龛如鬼工凿。穷幽入兹院，前楯临巨壑。
遗画龙奴狞，残香虫篆薄。褫魂窥玉镜，澄虑闻金铎。
云态共萦留，鸟言相许诺。古木势如虺，近之恐相蠚。
怒泉声似激，闻之意争博。时禽倏已嘿，众籁萧然作。
遂令不羁性，恋此如缠缚。念彼上人者，将生付寂寞。
曾无肤挠事，肯把心源度。胡为儒家流，没齿勤且恪。
沐猴本不冠，未是谋生错。言行既异调，栖迟亦同托。
愿力傥不遗，请作华林鹤。
