奉酬韦祭酒偶游龙门北溪忽怀骊山别业因以言志…之作
唐代
崔日知
夙龄秉微尚，中年忽有邻。以兹山水癖，遂得狎通人。
迨我咸京道，闻君别业新。岩前窥石镜，河畔踏芳茵。
既怜伊浦绿，复忆灞池春。连词谢家子，同欢冀野宾。
趣闲鱼共乐，情洽鸟来驯。讵念昔游者，只命独留秦。
萧条颖阳恋，冲漠汉阴真。无由陪胜躅，空此玩书筠。
