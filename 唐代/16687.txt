德宗皇帝挽歌词三首
唐代
武元衡
道启轩皇圣，威扬夏禹功。讴歌亭育外，文武盛明中。
日月光连璧，烟尘屏大风。为人祈福处，台树与天通。
圣历□勤政，瑶图庆运长。寿宫开此地，仙驾缈何乡。
风断清笳调，云愁绿旆扬。上升知不恨，弘济任城王。
尝闻阊阖前，星拱北辰箓。今来大明祖，辇驾桥山曲。
松柏韵幽音，鱼龙焰寒烛。岁岁秋风辞，兆人歌不足。
