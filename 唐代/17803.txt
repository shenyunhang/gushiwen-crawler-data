奉酬卢给事云夫四兄曲江荷花行见寄…阁老张十八助教
唐代
韩愈
曲江千顷秋波净，平铺红云盖明镜。大明宫中给事归，
走马来看立不正。遗我明珠九十六，寒光映骨睡骊目。
我今官闲得婆娑，问言何处芙蓉多。撑舟昆明度云锦，
脚敲两舷叫吴歌。太白山高三百里，负雪崔嵬插花里。
玉山前却不复来，曲江汀滢水平杯。我时相思不觉一回首，
天门九扇相当开。上界真人足官府，
岂如散仙鞭笞鸾凤终日相追陪。
