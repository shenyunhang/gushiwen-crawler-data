金错刀（一名醉瑶瑟）
唐代
冯延巳
双玉斗，百琼壶，佳人欢饮笑喧呼。麒麟欲画时难偶，
鸥鹭何猜兴不孤¤
歌婉转，醉模糊，高烧银烛卧流苏。只销几觉懵腾睡，
身外功名任有无。
日融融，草芊芊，黄莺求友啼林前。柳条袅袅拖金线，
花蕊茸茸簇锦毡¤
鸠逐妇，燕穿帘，狂蜂浪蝶相翩翩。春光堪赏还堪玩，
恼杀东风误少年。
