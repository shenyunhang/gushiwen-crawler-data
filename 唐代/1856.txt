杂曲歌辞。爱妾换马
唐代
张祜
一面妖桃千里蹄，娇姿骏骨价应齐。乍牵玉勒辞金栈，
催整花钿出绣闺。去日岂无沾袂泣，归时还有顿衔嘶。
婵娟躞蹀春风里，挥手摇鞭杨柳堤。
绮阁香销华厩空，忍将行雨换追风。休怜柳叶双眉翠，
却爱桃花两耳红。侍宴永辞春色里，趁朝休立漏声中。
恩劳未尽情先尽，暗泣嘶风两意同。
