太母魏氏半径题石
唐代
陈元光
乔岳标仙迹，玄扃妥寿姬。乌号非岭海，鹤仰向京师。
系牒公侯裔，悬弧将相儿。清贞蜚简籍，规范肃门楣。
万里提兵路，三年报母慈。剑埋龙守壤，石卧虎司碑。
忧阕情犹结，祥回禫届期。竹符忠介凛，桐杖孝思凄。
许史峋嶙篆，曹侯感旧诗。鸿濛山暝启，骏彩德昭垂。
华表瑶池冥，清漳玉树枝。昭题盟岳渎，展墓庆重熙。
