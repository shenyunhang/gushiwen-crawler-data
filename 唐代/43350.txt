同诸公奉侍祭岳渎使大理卢幼平自会稽回经平望…不至
唐代
皎然
望祀崇周典，皇华出汉庭。紫泥颁会计，玄酒荐芳馨。
圣虑多虔肃，斋心合至灵。占祥刊史竹，筮日数尧蓂.
礼秩加新命，朝章笃理刑。敷诚通北阙，遗爱在南亭。
苕水思曾泛，矶山忆重经。清风门客仰，佳颂国人听。
攀桂留卿月，征文待使星。春郊回驷牡，遥识故林青。
