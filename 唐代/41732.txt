重阳感怀
唐代
刘兼
重阳不忍上高楼，寒菊年年照暮秋。万叠故山云总隔，
两行乡泪血和流。黄茅莽莽连边郡，红叶纷纷落钓舟。
归计未成年渐老，茱萸羞戴雪霜头。
载花乘酒上高山，四望秋空八极宽。蜀国江山存不得，
刘家豚犬取何难。张仪旧壁苍苔厚，葛亮荒祠古木寒。
独对斜阳更惆怅，锦江东注似波澜。
