有感二首
唐代
牟融
何事离怀入梦频，贫居寂寞四无邻。诗因韵险难成律，
酒为愁多不顾身。眼底故人惊岁别，尊前华发逐时新。
十年飘泊如萍迹，一度登临一怅神。
搔首临风独倚栏，客边惊觉岁华残。栖迟未遇常鋾荐，
邂逅宁弹贡禹冠。有兴不愁诗韵险，无聊只怕酒杯乾。
何如日日长如醉，付与诗人一笑看。
