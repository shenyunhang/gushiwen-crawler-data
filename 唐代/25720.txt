送刘禹锡郎中赴苏州
唐代
姚合
三十年来天下名，衔恩东守阖闾城。初经咸谷眠山驿，
渐入梁园问水程。霁日满江寒浪静，春风绕郭白蘋生。
虎丘野寺吴中少，谁伴吟诗月里行。
州城全是故吴宫，香径难寻古藓中。云水计程千里远，
轩车送别九衢空。鹤声高下听无尽，潮色朝昏望不同。
太守吟诗人自理，小斋闲卧白蘋风。
