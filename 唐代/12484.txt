季冬自嵩山赴洛道中作
唐代
独孤及
皇运偶中变，长蛇食中土。天盖西北倾，众星陨如雨。
胡尘动地起，千里闻战鼓。死人成为阜，流血涂草莽。
策马何纷纷，捐躯抗豺虎。甘心赴国难，谁谓荼叶苦。
天子初受命，省方造区宇。斩鲸安溟波，截鳌作天柱。
三微复正统，五玉归文祖。不图汉官仪，今日忽再睹。
升高望京邑，佳气连海浦。宝鼎歊景云，明堂舞干羽。
虎臣□激昂，□□□御侮。腐儒著缝掖，何处议邹鲁。
西上轘辕山，丘陵横今古。和气蒸万物，腊月春霭吐。
得为太平人，穷达不足数。他日遇封禅，著书继三五。
