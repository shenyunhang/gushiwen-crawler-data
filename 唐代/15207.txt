赠郭驸马（郭令公子暧尚升平公主令于席上成此诗）
唐代
李端
青春都尉最风流，二十功成便拜侯。金距斗鸡过上苑，
玉鞭骑马出长楸。熏香荀令偏怜少，傅粉何郎不解愁。
日暮吹箫杨柳陌，路人遥指凤凰楼。
方塘似镜草芊芊，初月如钩未上弦。新开金埒看调马，
旧赐铜山许铸钱。杨柳入楼吹玉笛，芙蓉出水妒花钿。
今朝都尉如相顾，原脱长裾学少年。
