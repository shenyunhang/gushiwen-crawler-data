侯郎中新置西湖
唐代
方干
远近利民因智力，周回润物像心源。菰蒲纵感生成惠，
鳣鲔那知广大恩。潋滟清辉吞半郭，萦纡别派入遥村。
砂泉绕石通山脉，岸木黏萍是浪痕。已见澄来连镜底，
兼知极处浸云根。波涛不起时方泰，舟楫徐行日易昏。
烟雾未应藏岛屿，凫鹥亦解避旌幡。虽云桃叶歌还醉，
却被荷花笑不言。孤鹤必应思凤诏，凡鱼岂合在龙门。
能将盛事添元化，一夕机谟万古存。
