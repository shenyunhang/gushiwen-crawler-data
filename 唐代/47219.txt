虞美人
唐代
毛文锡
鸳鸯对浴银塘暖，水面蒲梢短。垂杨低拂麴尘波，
蛛丝结网露珠多，滴圆荷¤
遥思桃叶吴江碧，便是天河隔。锦鳞红鬣影沉沉，
相思空有梦相寻，意难任。
宝檀金缕鸳鸯枕，绶带盘宫锦。夕阳低映小窗明，
南园绿树语莺莺，梦难成¤
玉炉香暖频添炷，满地飘轻絮。珠帘不卷度沈烟，
庭前闲立画秋千，艳阳天。
