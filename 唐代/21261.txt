华原磬－刺乐工非其人也
唐代
白居易
华原磬，华原磬，古人不听今人听。泗滨石，泗滨石，
今人不击古人击。今人古人何不同，用之舍之由乐工。
乐工虽在耳如壁，不分清浊即为聋。梨园弟子调律吕，
知有新声不如古。古称浮磬出泗滨，立辨致死声感人。
宫悬一听华原石，君心遂忘封疆臣。果然胡寇从燕起，
武臣少肯封疆死。始知乐与时政通，岂听铿锵而已矣。
磬襄入海去不归，长安市儿为乐师。华原磬与泗滨石，
清浊两声谁得知。
