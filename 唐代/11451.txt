季秋苏五弟缨江楼夜宴崔十三评事、韦少府侄三首
唐代
杜甫
峡险江惊急，楼高月迥明。一时今夕会，万里故乡情。
星落黄姑渚，秋辞白帝城。老人因酒病，坚坐看君倾。
明月生长好，浮云薄渐遮。悠悠照边塞，悄悄忆京华。
清动杯中物，高随海上查。不眠瞻白兔，百过落乌纱。
对月那无酒，登楼况有江。听歌惊白鬓，笑舞拓秋窗。
尊蚁添相续，沙鸥并一双。尽怜君醉倒，更觉片心降。
