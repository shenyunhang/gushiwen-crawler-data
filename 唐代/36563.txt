句
唐代
周朴
古陵寒雨集，高鸟夕阳明。
高情千里外，长啸一声初。（以上见张为《主客图》）
月离山一丈，风吹花数苞。（见《吟窗杂录》）
晓来山鸟闹，雨过杏花稀。（见《优古堂诗话》）
曲渚回湾锁钓舟。
平潮晚影沈清底，远岳危栏等翠尖。（上见《海录碎事》）
白日才离沧海底，清光先照户窗前。（灵岩广化寺，
见《闽志》）
连云天堑有山色，极目海门无雁行。
可怜黄雀衔将去，从此庄周梦不成。（《咏蝶》。
见《泉州志》）
禅是大沩诗是朴，大唐天子只三人。（《赠大沩》）
