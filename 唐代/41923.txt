雁塔（开元八年，清河傅岩题此诗于雁塔）
唐代
解彦融
峥嵘彻倒景，刻峭俯无地。勇进攀有缘，即嶮恐迷坠。
窅然丧五蕴，蠢尔怀万类。实际罔他寻，波罗必可致。
南山缭上苑，祇树连岩翠。北斗临帝城，扶宫切太清。
餐和裨日用，味道懿天明。绿野冷风浃，紫微佳气晶。
驯禽演法要，忍草藉经行。本愿从兹适，方知物世轻。
