石佛谷
唐代
皇甫湜
澶漫太行北，千里一块石。平腹有壑谷，深广数百尺。
土僧何为者，老草毛发白。寝处容身龛，足膝隐成迹。
金仙琢灵象，相好倚北壁。花座五云扶，玉毫六虚射。
文人留纪述，时事可辨析。鸟迹巧均分，龙骸极癯瘠。
枯松间槎枿，猛兽恣腾掷。蛣虫食纵，悬垂露凝滴。
精艺贯古今，穷岩谁爱惜。托师禅诵馀，勿使尘埃积。
