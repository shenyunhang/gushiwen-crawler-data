初贬南巴至鄱阳，题李嘉祐江亭
唐代
刘长卿
巴峤南行远，长江万里随。不才甘谪去，流水亦何之。
地远明君弃，天高酷吏欺。清山独往路，芳草未归时。
流落还相见，悲欢话所思。猜嫌伤薏苡，愁暮向江篱。
柳色迎高坞，荷衣照下帷。水云初起重，暮鸟远来迟。
白首看长剑，沧洲寄钓丝。沙鸥惊小吏，湖月上高枝。
稚子能吴语，新文怨楚辞。怜君不得意，川谷自逶迤。
