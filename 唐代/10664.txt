送殿中杨监赴蜀见相公（杜鸿渐镇蜀，辟杨炎为判官）
唐代
杜甫
去水绝还波，泄云无定姿。人生在世间，聚散亦暂时。
离别重相逢，偶然岂定期。送子清秋暮，风物长年悲。
豪俊贵勋业，邦家频出师。相公镇梁益，军事无孑遗。
解榻再见今，用才复择谁。况子已高位，为郡得固辞。
难拒供给费，慎哀渔夺私。干戈未甚息，纪纲正所持。
泛舟巨石横，登陆草露滋。山门日易久，当念居者思。
