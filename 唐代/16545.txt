游烂柯山
唐代
谢勮
独凌清景出，下视众山中。云日遥相对，川原无不通。 
自致高标末，何心待驭风。 
宛演横半规，穹崇翠微上。云扃掩苔石，千古无人赏。 
宁知后贤心，登此共来往。 
仙弈示樵夫，能言忘归路。因看斧柯烂，孙子发已素。 
孰云遗迹久，举意如旦暮。 
仙僧会真要，应物常渊默。惟将无住理，转与信人说。 
月影清江中，可观不可得。
