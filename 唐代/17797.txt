山南郑相公樊员外酬答为诗…樊封以示愈依赋十四韵以献
唐代
韩愈
梁维西南屏，山厉水刻屈。禀生肖剿刚，难谐在民物。
荥公鼎轴老，享斡力健倔。帝咨女予往，牙纛前岔坲.
威风挟惠气，盖壤两劘拂。茫漫华黑间，指画变恍欻.
诚既富而美，章汇霍炳蔚。日延讲大训，龟判错衮黻。
樊子坐宾署，演孔刮老佛。金舂撼玉应，厥臭剧蕙郁。
遗我一言重，跽受惕斋栗。辞悭义卓阔，呀豁疚掊掘。
如新去耵聍，雷霆逼飓f2.缀此岂为训，俚言绍庄屈。
