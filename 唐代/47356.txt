酒泉子
唐代
孙光宪
空碛无边，万里阳关道路。马萧萧，人去去，陇云愁¤
香貂旧制戎衣窄，胡霜千里白。绮罗心，魂梦隔，上高楼。
曲槛小楼，正是莺花二月。思无憀，愁欲绝，郁离襟¤
展屏空对潇湘水，眼前千万里。泪掩红，眉敛翠，恨沉沉。
敛态窗前，袅袅雀钗抛颈。燕成双，鸾对影，偶新知¤
玉纤澹拂眉山小，镜中嗔共照。翠连娟，红缥缈，早妆时。
