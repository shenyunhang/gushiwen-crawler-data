盆池五首
唐代
韩愈
老翁真个似童儿，汲水埋盆作小池。
一夜青蛙鸣到晓，恰如方口钓鱼时。
莫道盆池作不成，藕稍初种已齐生。
从今有雨君须记，来听萧萧打叶声。
瓦沼晨朝水自清，小虫无数不知名。
忽然分散无踪影，惟有鱼儿作队行。
泥盆浅小讵成池，夜半青蛙圣得知。
一听暗来将伴侣，不烦鸣唤斗雄雌。
池光天影共青青，拍岸才添水数瓶。
且待夜深明月去，试看涵泳几多星。
