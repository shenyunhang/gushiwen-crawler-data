示从孙济（济字应物，官给事中、京兆尹）
唐代
杜甫
平明跨驴出，未知适谁门。权门多噂eR，且复寻诸孙。
诸孙贫无事，宅舍如荒村。堂前自生竹，堂后自生萱。
萱草秋已死，竹枝霜不蕃。淘米少汲水，汲多井水浑。
刈葵莫放手，放手伤葵根。阿翁懒惰久，觉儿行步奔。
所来为宗族，亦不为盘飧。小人利口实，薄俗难可论。
勿受外嫌猜，同姓古所敦。
