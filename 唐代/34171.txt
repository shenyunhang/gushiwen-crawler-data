淅上（一作江淅上）
唐代
司空图
华下支离已隔河，又来此地避干戈。山田渐广猿时到，
村舍新添燕亦多。丹桂石楠宜并长，秦云楚雨暗相和。
儿童栗熟迷归路，归得仍随牧竖歌。
西北乡关近帝京，烟尘一片正伤情。愁看地色连空色，
静听歌声似哭声。红蓼满村人不在，青山绕槛路难平。
从他烟棹更南去，休向津头问去程。
