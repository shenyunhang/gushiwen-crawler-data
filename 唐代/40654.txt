入塞二首
唐代
沈彬
欲为皇王服远戎，万人金甲鼓鼙中。阵云黯塞三边黑，
兵血愁天一片红。半夜翻营旗搅月，深秋防戍剑磨风。
谤书未及明君爇，卧骨将军已殁功。
苦战沙门卧箭痕，戍楼闲上望星文。生希国泽分偏将，
死夺河源答圣君。鸢觑败兵眠白草，马惊边鬼哭阴云。
功多地远无人纪，汉阁笙歌日又曛。
