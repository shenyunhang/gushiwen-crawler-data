寄哥舒仆射
唐代
韩翃
万里长城家，一生唯报国。腰垂紫文绶，手控黄金勒。
高视黑头翁，遥吞白骑贼。先麾牙门将，转斗黄河北。
帐下亲兵皆少年，锦衣承日绣行缠。辘轳宝剑初出鞘，
宛转角弓初上弦。步人抽箭大如笛，前把两矛后双戟。
左盘右射红尘中，鹘入鸦群有谁敌。杀将破军白日馀，
回旃舞旆北风初。郡公楯鼻好磨墨，走马为君飞羽书。
