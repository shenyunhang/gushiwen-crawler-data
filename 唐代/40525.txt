田家三首
唐代
李建勋
毕岁知无事，兵销复旧丁。竹门桑径狭，春日稻畦青。
犬吠隈篱落，鸡飞上碓桯.归田起囗思，蛙叫草冥冥。
不识城中路，熙熙乐有年。木槃擎社酒，瓦鼓送神钱。
霜落牛归屋，禾收雀满田。遥陂过秋水，闲阁钓鱼船。
长爱田家事，时时欲一过。垣篱皆树槿，厅院亦堆禾。
病果因风落，寒蔬向日多。遥闻数声笛，牛晚下前坡。
