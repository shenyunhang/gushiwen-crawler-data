上古之什补亡训传十三章。上古一章
唐代
顾况
（上古，愍农也。）
遐哉上古，生弃与柱。句龙是生，乃有甫田。惟彼甫田，
有万斯年。开利之源。无乃塞源。一廛亦官，百廛亦官，
啬夫孔艰。浸兮暵兮，申有螽兮。惟馨祀是患，
岂止馁与寒。啬夫咨咨，el盛苗衰。耕之耰之，
袯襫锄犁，手胼足胝。水之蛭螾，吮喋我肌。
我姑自思，胡不奋飞。东人利百，西人利百。有匪我心，
胡为不易。河水活活，万人逐末。俾尔之愉悦兮。
