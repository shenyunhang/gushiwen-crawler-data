过旧宅二首
唐代
李世民
新丰停翠辇，谯邑驻鸣笳。园荒一径断，苔古半阶斜。
前池消旧水，昔树发今花。一朝辞此地，四海遂为家。
金舆巡白水，玉辇驻新丰。纽落藤披架，花残菊破丛。
叶铺荒草蔓，流竭半池空。纫珮兰凋径，舒圭叶翦桐。
昔地一蕃内，今宅九围中。架海波澄镜，韬戈器反农。
八表文同轨，无劳歌大风。
