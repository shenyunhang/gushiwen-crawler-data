南乡子
唐代
冯延巳
细雨湿流光，芳草年年与恨长。烟锁凤楼无限事，茫茫。
鸾镜鸳衾两断肠¤
魂梦任悠扬，睡起杨花满绣床。薄幸不来门半掩，斜阳。
负你残春泪几行。
细雨泣秋风，金凤花残满地红。闲蹙黛眉慵不语，情绪。
寂寞相思知几许¤
玉枕拥孤衾，挹恨还闻岁月深。帘卷曲房谁共醉，憔悴。
惆怅秦楼弹粉泪。
