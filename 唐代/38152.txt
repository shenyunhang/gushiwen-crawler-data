和友人见题山居水阁八韵
唐代
杜荀鹤
池阁初成眼豁开，眼前霁景属微才。试攀檐果猿先见，
才把渔竿鹤即来。修竹已多犹可种，艳花虽少不劳栽。
南昌一榻延徐孺，楚国千钟逼老莱。未称执鞭奔紫陌，
惟宜策杖步苍苔。笼禽岂是摩霄翼，润木元非涧下材。
鉴己每将天作镜，陶情常以海为杯。和君诗句吟声大，
虫豸闻之谓蛰雷。
