贞符
唐代
柳宗元
於穆敬德，黎人皇之。惟贞厥符，浩浩将之。仁函于肤，
刃莫毕屠。泽熯于爨，pP炎以浣。殄厥凶德，乃驱乃夷。
懿其休风，是喣是吹。父子熙熙，相宁以嬉。赋彻而藏，
厚我糗粻。刑轻以清，我肌靡伤。贻我子孙，百代是康。
十圣嗣于理，仁后之子。子思孝父，易患于己。拱之戴之，
神具尔宜。载扬于雅，承天之嘏。天之诚神，宜鉴于仁。
神之曷依，宜仁之归。濮沿于北，祝栗于南。幅员西东，
祗一乃心。祝唐之纪，后天罔坠。祝皇之寿，与地咸久。
曷徒祝之，心诚笃之。神协人同，道以告之。俾弥忆万年，
不震不危。我代之延，永永毗之。仁增以崇，曷不尔思。
有号于天，佥曰呜呼。咨尔皇灵，无替厥符。
