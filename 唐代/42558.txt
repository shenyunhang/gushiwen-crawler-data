游长安诸寺联句。招国坊崇济寺。奇松联二十字绝句
唐代
段成式
杉松何相疏，榆柳方迥屑。无人擅谈柄，一枝不敢折。 ——段成式
中庭苔藓深，吹馀鸣佛禽。至于摧折枝，凡草犹避阴。 ——张希复
僻径根从露，闲房枝任侵。一株风正好，来助碧云吟。 ——郑符
时时扫窗声，重露滴寒砌。风飐一枝遒，闲窥别生势。 ——升上人
偃盖入楼妨，盘根侵井窄。高僧独惆怅，为与澄岚隔。 ——段成式
