梁州对雨怀麹二秀才，便呈麹大判官时疾赠余新诗
唐代
岑参
江上云气黑，gg山昨夜雷。水恶平明飞，雨从嶓冢来。
濛濛随风过，萧飒鸣庭槐。隔帘湿衣巾，当暑凉幽斋。
麹生住相近，言语阻且乖。卧疾不见人，午时门始开。
终日看本草，药苗满前阶。兄弟早有名，甲科皆秀才。
二人事慈母，不弱古老莱。昨叹携手迟，未尽平生怀。
爱君有佳句，一日吟几回。
