同乐天中秋夜洛河玩月二首
唐代
裴夷直
清洛半秋悬璧月，彩船当夕泛银河。苍龙颔底珠皆没，
白帝心边镜乍磨。海上几时霜雪积，人间此夜管弦多。
须知天地为炉意，尽取黄金铸作波。
不热不寒三五夕，晴川明月正相临。千珠竞没苍龙颔，
一镜高悬白帝心。几处凄凉缘地远，有时惆怅值云阴。
如何清洛如清昼，共见初升又见沈。
