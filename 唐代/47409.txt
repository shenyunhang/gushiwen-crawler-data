虞美人
唐代
冯延巳
玉钩鸾柱调鹦鹉，宛转留春语。云屏冷落画堂空，
薄晚春寒、无奈落花风¤
搴帘燕子低飞去，拂镜尘莺舞。不知今夜月眉弯，
谁佩同心双结、倚阑干。
春风拂拂横秋水，掩映遥相对。只知长作碧窗期，
谁信东风、吹散彩云飞¤
银屏梦与飞鸾远，只有珠帘卷。杨花零落月溶溶，
尘掩玉筝弦柱、画堂空。
