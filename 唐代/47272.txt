生查子
唐代
魏承班
烟雨晚晴天，零落花无语。难话此时心，梁燕双来去¤
琴韵对薰风，有恨和情抚。肠断断弦频，泪滴黄金缕。
寂寞画堂空，深夜垂罗幕。灯暗锦屏欹，月冷珠帘薄¤
愁恨梦难成，何处贪欢乐。看看又春来，还是长萧索。
离别又经年，独对芳菲景。嫁得薄情夫，长抱相思病¤
花红柳绿间晴空，蝶舞双双影。羞看绣罗衣，为有金鸾并。
