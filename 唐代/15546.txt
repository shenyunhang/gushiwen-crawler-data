长林令卫象饧丝结歌
唐代
司空曙
主人雕盘盘素丝，寒女眷眷墨子悲。乃言假使饧为之，
八珍重沓失颜色。手援玉箸不敢持，始状芙蓉新出水。
仰坼重衣倾万蕊，又如合欢交乱枝，红茸向暮花参差。
吴蚕络茧抽尚绝，细缕纤毫看欲灭。雪发羞垂倭堕鬟，
绣囊畏并茱萸结。我爱此丝巧，妙绝世间无，
为君作歌陈座隅。
