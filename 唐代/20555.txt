松鹤
唐代
元稹
渚宫本坳下，佛庙有台阁。台下三四松，低昂势前却。
是时晴景丽，松梢残雪薄。日色相玲珑，纤云映罗幕。
逡巡九霄外，似振风中铎。渐见尺帛光，孤飞唳空鹤。
裴回耀霜雪，顾慕下寥廓。蹋动樛盘枝，龙蛇互跳跃。
俯瞰九江水，旁瞻万里壑。无心眄乌鸢，有字悲城郭。
清角已沉绝，虞韶亦冥寞。鶱翻勿重留，幸及钧天作。
