鄂渚招王昌龄张偾
唐代
常建
刈芦旷野中，沙土飞黄云。天晦无精光，茫茫悲远君。
楚山隔湘水，湖畔落日曛。春雁又北飞，音书固难闻。
谪居未为叹，谗枉何由分。午日逐蛟龙，宜为吊冤文。
翻覆古共然，名宦安足云。贫士任枯槁，捕鱼清江濆。
有时荷锄犁，旷野自耕耘。不然春山隐，溪涧花氤氲。
山鹿自有场，贤达亦顾群。二贤归去来，世上徒纷纷。
