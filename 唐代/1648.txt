琴曲歌辞。三峡流泉歌
唐代
李季兰
妾家本住巫山云，巫山流水常自闻。玉琴弹出转寥夐，
直似当时梦中听。三峡流泉几千里，一时流入深闺里。
巨石奔崖指下生，飞波走浪弦中起。初疑喷涌含雷风，
又似呜咽流不通。回湍曲濑势将尽，时复滴沥平沙中。
忆昔阮公为此曲，能使仲容听不足。一弹既罢复一弹，
愿似流泉镇相续。
