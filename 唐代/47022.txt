游倚帝山二首
唐代
吴筠
山间非吾心，物表翼所托。振衣超烦滓，策杖追岑壑。
绝地穷gK岈，造天究磐礴。迩临烟霞积，逖睇宇宙廓。
俯惊白云涌，仰骇飞泉落。苔浓鲜翠屏，松古丽丹崿。
目冀睹乔羡，心希驭龙鹤。乃知巢由情，岂伊猿鸟乐。
兹山何独秀，万仞倚昊苍。晨跻烟霞趾，夕憩灵仙场。
俯观海上月，坐弄浮云翔。松风振雅音，桂露含晴光。
不出六合外，超然万累忘。信彼古来士，岩栖道弥彰。
