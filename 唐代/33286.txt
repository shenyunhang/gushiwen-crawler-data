太湖诗。孤园寺（梁散骑常侍吴猛宅）
唐代
皮日休
艇子小且兀，缘湖荡白芷。萦纡泊一碕，宛到孤园寺。
萝岛凝清阴，松门湛虚翠。寒泉飞碧螭，古木斗苍兕。
钟梵在水魄，楼台入云肆。岩边足鸣wJ，树杪多飞鸓.
香莎满院落，风泛金靃靡。静鹤啄柏蠹，闲猱弄榅eb.
小殿熏陆香，古经贝多纸。老僧方瞑坐，见客还强起。
指兹正险绝，何以来到此。先言洞壑数，次话真如理。
磬韵醒闲心，茶香凝皓齿。巾之劫贝布，馔以栴檀饵。
数刻得清净，终身欲依止。可怜陶侍读，身列丹台位。
雅号曰胜力，亦闻师佛氏。今日到孤园，何妨称弟子。
