示添丁
唐代
卢仝
春风苦不仁，呼逐马蹄行人家。惭愧瘴气却怜我，
入我憔悴骨中为生涯。数日不食强强行，
何忍索我抱看满树花。不知四体正困惫，
泥人啼哭声呀呀。忽来案上翻墨汁，涂抹诗书如老鸦。
父怜母惜掴不得，却生痴笑令人嗟。宿舂连晓不成米，
日高始进一碗茶。气力龙钟头欲白，凭仗添丁莫恼爷。
