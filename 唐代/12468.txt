下弋阳江舟中代书寄裴侍御
唐代
独孤及
故乡隔西日，水去连长天。前路知几许，但指天南边。
怆恨极浦外，隐映青山连。东风满帆来，五两如弓弦。
遥羡绣衣客，冏然马首先。得餐武昌鱼，不顾浔阳田。
屈指数别日，忽乎成两年。百花已满眼，春草渐碧鲜。
岂是离居时，奈何于役牵。洞庭有深涉，曷日期归旋。
且作异乡料，讵知携手缘。离忧未易销，莫道樽酒贤。
