又题白鹭洲江鸥送陈君
唐代
徐铉
白鹭洲边江路斜，轻鸥接翼满平沙。吾徒来送远行客，
停舟为尔长叹息。酒旗渔艇两无猜，月影芦花镇相得。
离筵一曲怨复清，满座销魂鸟不惊。人生不及水禽乐，
安用虚名上麟阁。同心携手今如此，金鼎丹砂何寂寞。
天涯后会眇难期，从此又应添白髭。愿君不忘分飞处，
长保翩翩洁白姿。
