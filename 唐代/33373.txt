虎丘寺殿前有古杉一本形状丑怪图之不尽…三百言以见志
唐代
皮日休
种日应逢晋，枯来必自隋。鳄狂将立处，螭斗未开时。
卓荦掷枪干，叉牙束戟枝。初惊蟉篆活，复讶獝狂痴。
劲质如尧瘦，贞容学舜黴.势能擒土伯，丑可骇山祇.
虎爪拏岩稳，虬身脱浪欹。槎头秃似刷，枿觜利于锥。
突兀方相胫，鳞皴夏氏胝。根应藏鬼血，柯欲漏龙漦.
拗似神荼怒，呀如猰貐饥。朽痈难可吮，枯瘇不堪治。
一炷玄云拔，三寻黑槊奇。狼头gR窣竖，虿尾掘挛垂。
目燥那逢爟，心开岂中铍。任苔为疥癣，从蠹作疮痍。
品格齐辽鹤，年龄等宝龟。将怀宿地力，欲负拔山姿。
未倒防风骨，初僵负贰尸。漆书明古本，铁室抗全师。
碨礧还无极，伶俜又莫持。坚应敌骏骨，文定写bm皮。
蟠屈愁凌刹，腾骧恐攫池。抢烟寒嶱gi，披茑静褵褷。
威仰诚难识，句芒恐不知。好烧胡律看，堪共达多期。
寡色诸芳笑，无声众籁疑。终添八柱位，未要一绳维。
尽日来唯我，当春玩更谁。他年如入用，直构太平基。
