春雨二首
唐代
李建勋
春霖未免妨游赏，唯到诗家自有情。花径不通新草合，
兰舟初动曲池平。净缘高树莓苔色，饥集虚廊燕雀声。
闲忆昔年为客处，闷留山馆阻行行。
萧萧春雨密还疏，景象三时固不如，寒入远林莺翅重，
暖抽新麦土膏虚。细蒙台榭微兼日，潜涨涟漪欲动鱼。
唯称乖慵多睡者，掩门中酒览闲书。
