陆浑山火和皇甫湜用其韵（湜时为陆浑尉）
唐代
韩愈
皇甫补官古贲浑，时当玄冬泽乾源。山狂谷很相吐吞，
风怒不休何轩轩。摆磨出火以自燔，有声夜中惊莫原。
天跳地踔颠乾坤，赫赫上照穷崖垠。截然高周烧四垣，
神焦鬼烂无逃门。三光弛隳不复暾，虎熊麋猪逮猴猿。
水龙鼍龟鱼与鼋，鸦鸱雕鹰雉鹄鹍.燖炰煨爊孰飞奔，
祝融告休酌卑尊，错陈齐玫辟华园，芙蓉披猖塞鲜繁。
千钟万鼓咽耳喧。攒杂啾嚄沸篪埙，彤幢绛旃紫纛幡。
炎官热属朱冠裈，髹其肉皮通髀臀。颓胸垤腹车掀辕，
缇颜靺股豹两鞬.霞车虹靷日毂轓，丹蕤縓盖绯繙fH.
红帷赤幕罗脤膰，fI池波风肉陵屯。谽呀钜壑颇黎盆，
豆登五山瀛四尊。熙熙釂酬笑语言，雷公擘山海水翻。
齿牙嚼啮舌腭反，电光ze磹赪目fu，顼冥收威避玄根，
斥弃舆马背厥孙。缩身潜喘拳肩跟，君臣相怜加爱恩。
命黑螭侦焚其元，天阙悠悠不可援。梦通上帝血面论，
侧身欲进叱于阍。帝赐九河湔涕痕，又诏巫阳反其魂。
徐命之前问何冤，火行于冬古所存。我如禁之绝其飧，
女丁妇壬传世婚。一朝结雠奈后昆，时行当反慎藏蹲。
视桃著花可小骞，月及申酉利复怨。助汝五龙从九鲲，
溺厥邑囚之昆仑。皇甫作诗止睡昏，辞夸出真遂上焚。
要余和增怪又烦，虽欲悔舌不可扪。
