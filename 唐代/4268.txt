蜀路二首
唐代
张说
云埃夜澄廓，山日晓晴鲜。叶落苍江岸，鸿飞白露天。
磷磷含水石，幂幂覆林烟。客心久无绪，秋风殊未然。
徭蜀时未改，别家乡念盈。忆昨出门日，春风发鲜荣。
及兹旋辕地，秋风满路生。昏晓思魏阙，梦寐还秦京。
秦京开朱第，魏阙垂紫缨。幽独玄虚阁，不闻人马声。
艺业为君重，名位为君轻。玉琴知调苦，宝镜对胆清。
鹰饥常啄腥，凤饥亦待琼。于君自有属，物外岂能轻。
