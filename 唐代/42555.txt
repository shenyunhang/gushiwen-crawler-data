游长安诸寺联句。翊善坊保寿寺。光天帧赞联句
唐代
段成式
观音化身，厥形孔怪。胣脑淫厉，众魔膜拜。 ——张希复
指梦鸿纷，榜列区界。其事明张，何不可解。 ——段成式
阎阿德川，大士先天。众象参罗，福源田田。 ——郑符
百亿花发，百千灯然。胶如络绎，浩汗连绵。 ——张希复
焰摩界戚，洛迦苦霁。正念皈依，众青如彗。 ——段成式
戾宰可汰，痴膜可蜕。稽首如空，睟容若睇。 ——张希复
阐提墨师，睹而面之。寸念不生，未遇乎而。 ——段成式
