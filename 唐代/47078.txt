三台（宫中二首，江南四首）
唐代
王建
鱼藻池边射鸭，芙蓉苑里看花。日色柘袍相似，
不著红鸾扇遮。
池北池南草绿，殿前殿后花红。天子千秋万岁，
未央明月清风。
扬州桥边小妇，长干市里商人。三年不得消息，
各自拜鬼求神。
青草湖边草色，飞猿岭上猿声。万里三湘客到，
有风有雨人行。
树头花落花开，道上人去人来。朝愁暮愁即老，
百年几度三台。
斗身强健且为，头白齿落难追。准拟百年千岁，
能得几许多时。
