君不见
唐代
薛逢
君不见，马侍中，气吞河朔称英雄；君不见，韦太尉，
二十年前镇蜀地。一朝冥漠归下泉，功业声名两憔悴。
奉诚园里蒿棘生，长兴街南沙路平。当时带砺在何处，
今日子孙无地耕。或闻羁旅甘常调，簿尉文参各天表。
清明纵便天使来，一把纸钱风树杪。碑文半缺碑堂摧，
祁连冢象狐兔开。野花似雪落何处，棠梨树下香风来。
马侍中，韦太尉，盛去衰来片时事。人生倏忽一梦中，
何必深深固权位！
