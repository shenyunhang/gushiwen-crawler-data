游烂柯山四首
唐代
李深
寻源路不迷，绝顶与云齐。坐引群峰小，平看万木低。
双林春色上，正有子规啼。
嵌空横洞天，磅礴倚崖巘.宛如虹势出，可赏不可转。
真兴得津梁，抽簪永游衍。
羽客无姓名，仙棋但闻见。行看负薪客，坐使桑田变。
怀古正怡然，前山早莺啭。
稽首期发蒙，吾师岂无说。安禅即方丈，演法皆寂灭。
鸣磬雨花香，斋堂饭松屑。
