赠别王侍御赴上都
唐代
韩翃
翩翩马上郎，执简佩银章。西向洛阳归鄠杜，
回头结念莲花府。朝辞芳草万岁街，暮宿春山一泉坞。
青青树色傍行衣，乳燕流莺相间飞。远过三峰临八水，
幽寻佳赏偏如此。残花片片细柳风，落日疏钟小槐雨。
相思掩泣复何如，公子门前人渐疏。幸有心期当小暑，
葛衣纱帽望回车。
