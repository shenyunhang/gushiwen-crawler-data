寄令狐绹相公
唐代
贾岛
驴骏胜羸马，东川路匪赊。一缄论贾谊，三蜀寄严家。
澄彻霜江水，分明露石沙。话言声及政，栈阁谷离斜。
自著衣偏暖，谁忧雪六花。裹裳留阔襆，防患与通茶。
山馆中宵起，星河残月华。双僮前日雇，数口向天涯。
良乐知骐骥，张雷验镆铘。谦光贤将相，别纸圣龙蛇。
岂有斯言玷，应无白璧瑕。不妨圆魄里，人亦指虾蟆。
