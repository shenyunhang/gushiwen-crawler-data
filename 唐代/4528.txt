奉酬韦祭酒偶游龙门北溪忽怀骊山别业因以言志…之作
唐代
魏奉古
有美朝为贵，幽寻地自偏。践临伊水汭，想望灞池边。
是遇皆新赏，兹游若旧年。藤萝隐路接，杨柳御沟联。
道惬神情王，机忘俗理捐。遂初诚已重，兼济实为贤。
迹是东山恋，心惟北阙悬。顾惭经拾紫，多谢赋思玄。
未躧中林步，空承丽藻传。阳春和已寡，扣寂竟徒然。
