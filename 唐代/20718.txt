痁卧闻幕中诸公征乐会饮，因有戏呈三十韵
唐代
元稹
濩落因寒甚，沉阴与病偕。药囊堆小案，书卷塞空斋。
胀腹看成鼓，羸形渐比柴。道情忧易适，温瘴气难排。
治t3扶轻仗，开门立静街。耳鸣疑暮角，眼暗助昏霾。
野竹连荒草，平陂接断崖。坐隅甘对鵩，当路恐遭豺。
蛇蛊迷弓影，雕翎落箭靫.晚篱喧斗雀，残菊半枯荄.
怅望悲回雁，依迟傍古槐。一生长苦节，三省讵行怪。
奔北翻成勇，司南却是呙。穹苍真漠漠，风雨漫喈喈。
彼美犹谿女，其谁占馆娃。诚知通有日，太极浩无涯。
布卦求无妄，祈天愿孔皆。藏衰谋计拙，地僻往还乖。
况羡莲花侣，方欣绮席谐。钿车迎妓乐，银翰屈朋侪。
白纻颦歌黛，同蹄坠舞钗。纤身霞出海，艳脸月临淮。
筹箸随宜放，投盘止罚啀。红娘留醉打，觥使及醒差。
顾我潜孤愤，何人想独怀。夜灯然檞叶，冻雪堕砖阶。
坏壁虚缸倚，深炉小火埋。鼠骄衔笔砚，被冷束筋骸。
毕竟图斟酌，先须遣疠痎.枪旗如在手，那复敢崴pN.
