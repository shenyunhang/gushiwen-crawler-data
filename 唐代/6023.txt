答高三十五留别便呈于十一
唐代
李颀
累荐贤良皆不就，家近陈留访耆旧。韩康虽复在人间，
王霸终思隐岩窦。清冷池水灌园蔬，万物沧江心澹如。
妻子欢同五株柳，云山老对一床书。昨日公车见三事，
明君赐衣遣为吏。怀章不使郡邸惊，待诏初从阙庭至。
散诞由来自不羁，低头授职尔何为。故园壁挂乌纱帽，
官舍尘生白接z5.寄书寂寂於陵子，蓬蒿没身胡不仕。
藜羹被褐环堵中，岁晚将贻故人耻。
