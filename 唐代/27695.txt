怀钟陵旧游四首
唐代
杜牧
一谒征南最少年，虞卿双璧截肪鲜。歌谣千里春长暖，
丝管高台月正圆。玉帐军筹罗俊彦，绛帷环珮立神仙。
陆公馀德机云在，如我酬恩合执鞭。
滕阁中春绮席开，柘枝蛮鼓殷晴雷。垂楼万幕青云合，
破浪千帆阵马来。未掘双龙牛斗气，高悬一榻栋梁材。
连巴控越知何事，珠翠沉檀处处堆。
十顷平湖堤柳合，岸秋兰芷绿纤纤。一声明月采莲女，
四面朱楼卷画帘。白鹭烟分光的的，微涟风定翠vz々。
斜辉更落西山影，千步虹桥气象兼。
控压平江十万家，秋来江静镜新磨。城头晚鼓雷霆后，
桥上游人笑语多。日落汀痕千里色，月当楼午一声歌。
昔年行乐秾桃畔，醉与龙沙拣蜀罗。
