赠敬晊助教二首（一作无可诗）
唐代
刘得仁
到来常听说清虚，手把玄元七字书。仙籍不知名姓有，
道情惟见往来疏。已能绝粒无饥色，早晚休官买隐居。
便欲去随为弟子，片云孤鹤可相于。
街西静观求居处，不到权门到寺频。禁掖人知连状荐，
国庠官满一家贫。清仪称是蓬瀛客，直气堪为谏诤臣。
自顾无成年渐长，报恩惟愿杀微身。
