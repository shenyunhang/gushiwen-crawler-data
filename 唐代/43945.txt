富贵曲二首
唐代
贯休
有金张族，骄奢相续。琼树玉堂，雕墙绣毂。纨绮杂杂，
钟鼓合合。美人如白牡丹花，半日只舞得一曲。乐不乐，
足不足，争教他爱山青水绿。
如神若仙，似兰同雪。乐戒于极，胡不知辍。
只欲更缀上落花，恨不能把住明月。太山肉尽，东海酒竭。
佳人醉唱，敲玉钗折。宁知耘田车水翁，日日日灸背欲裂。
