弹棋歌
唐代
韦应物
园天方地局，二十四气子。刘生绝艺难对曹，
客为歌其能，请从中央起。中央转斗破欲阑，
零落势背谁能弹。此中举一得六七，旋风忽散霹雳疾。
履机乘变安可当，置之死地翻取强。
不见短兵反掌收已尽，唯有猛士守四方。四方又何难，
横击且缘边。岂如昆明与碣石，一箭飞中隔远天。
神安志惬动十全，满堂惊视谁得然。
