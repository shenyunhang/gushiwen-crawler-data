虎牙行（虎牙在荆门之北，江水峻急）
唐代
杜甫
秋风欻吸吹南国，天地惨惨无颜色。洞庭扬波江汉回，
虎牙铜柱皆倾侧。巫峡阴岑朔漠气，峰峦窈窕谿谷黑。
杜鹃不来猿狖寒，山鬼幽忧雪霜逼。楚老长嗟忆炎瘴，
三尺角弓两斛力。壁立石城横塞起，金错旌竿满云直。
渔阳突骑猎青丘，犬戎锁甲闻丹极。八荒十年防盗贼，
征戍诛求寡妻哭，远客中宵泪沾臆。
