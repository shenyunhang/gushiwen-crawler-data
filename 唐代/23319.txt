履信池樱桃岛上醉后走笔送别舒员外兼…李卿考功崔郎中
唐代
白居易
樱桃岛前春，去春花万枝。忽忆与宗卿闲饮日，
又忆与考功狂醉时。岁晚无花空有叶，风吹满地乾重叠。
蹋叶悲秋复忆春，池边树下重殷勤。今朝一酌临寒水，
此地三回别故人。樱桃花，来春千万朵，
来春共谁花下坐。不论崔李上青云，明日舒三亦抛我。
