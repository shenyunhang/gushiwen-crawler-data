清平乐
唐代
冯延巳
深冬寒月，庭户凝霜雪。风雁过时魂断绝，塞管数声呜咽¤
披衣独立披香，流苏乱结愁肠。往事总堪惆怅，
前欢休更思量。
雨晴烟晚，绿水新池满。双燕飞来垂柳院，小阁画帘高卷¤
黄昏独倚朱阑，西南新月眉弯。砌下落花风起，
罗衣特地春寒。
西园春早，夹径抽新草。冰散漪澜生碧沼，寒在梅花先老¤
与君同饮金杯，饮馀相取徘徊。次第小桃将发，
轩车莫厌频来。
