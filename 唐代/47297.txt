后庭花（或加玉树二字）
唐代
毛熙震
莺啼燕语芳菲节，瑞庭花发。昔时欢宴歌声揭，管弦清越¤
自从陵谷追游歇，画梁尘黦.伤心一片如珪月，闲锁宫阙。
轻盈舞伎含芳艳，竞妆新脸。步摇珠翠修蛾敛，腻鬟云染¤
歌声慢发开檀点，绣衫斜掩。时将纤手匀红脸，笑拈金靥。
越罗小袖新香蒨，薄笼金钏。倚阑无语摇轻扇，半遮匀面¤
春残日暖莺娇懒，满庭花片。争不教人长相见，画堂深院。
