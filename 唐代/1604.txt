琴曲歌辞。霹雳引
唐代
沈佺期
岁七月，火伏而金生。客有鼓瑟于门者，奏霹雳之商声。
始戛羽以騞砉，终扣宫而砰駖.电耀耀兮龙跃，
雷阗阗兮雨冥。气呜唅以会雅，态欻翕以横生。
有如驱千旗，制五兵，截荒虺，斫长鲸。孰与广陵比，
意别鹤俦精而已。俾我雄子魄动，毅夫发立，怀恩不浅，
武义双辑。视胡若芥，翦羯如拾。岂徒慨慷中筵，
备群娱之翕习哉。
