寄宿田家
唐代
高适
田家老翁住东陂，说道平生隐在兹。鬓白未曾记日月，
山青每到识春时。门前种柳深成巷，野谷流泉添入池。
牛壮日耕十亩地，人闲常扫一茅茨。客来满酌清尊酒，
感兴平吟才子诗。岩际窟中藏鼹鼠，潭边竹里隐鸬鹚。
村墟日落行人少，醉后无心怯路歧。今夜只应还寄宿，
明朝拂曙与君辞。
