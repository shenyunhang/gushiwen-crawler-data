句
唐代
施肩吾
年来如抛梭，不老应不得。（以下见《纪事》）。
花眼绽红斟酒看，药心抽绿带烟锄。（赠友人下第闲居）
颠狂楚客歌成雪，媚赖吴娘笑是盐。
荷翻紫盖摇波面，蒲莹青刀插水湄。
烟黏薜荔龙须软，雨压芭蕉凤翅垂。（二联并百韵，
山居诗所存，不见其全）
茶为涤烦子，酒为忘忧君。（见《说郛》）。
锄药顾老叟，焚香呼小青。（见陈继儒《珍珠船》）
遗却白鸡呼喌喌。（见《野客丛谈》）。
五通本是佛家奴，身著青衣一足无。（寺宿为五通所挠作。
以下见《海录碎事》）
天边有仙药，为我补三关。
世人谁不爱年长，所欲皆非保命方。
但看日及花，惟是朝可怜。（《槿花》）。
池塘已长鸡头叶，篱落初开狗脊花。（赠临平湖主人）
出路船为脚，供官本是奴。（《赠盐官主人》）
一言感著热铁心，为人剑下偷青娥。（《老侠词》）
青鬓丈人不识愁。
