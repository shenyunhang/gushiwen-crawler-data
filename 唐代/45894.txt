与薛昭合婚诗
唐代
张云容
脸花不绽几含幽，今夕阳春独换秋。
我守孤灯无白日，寒云陇上更添愁。
幽谷啼莺整羽翰，犀沈玉冷自长叹。
月华不向扃泉户，露滴松枝一夜寒。
韶光不见分成尘，曾饵金丹忽有神。
不意薛生携旧律，独开幽谷一枝春。
误入宫垣漏网人，月华静洗玉阶尘。
自疑飞到蓬莱顶，琼艳三枝半夜春。
