移居西湖作二首
唐代
齐己
火云阳焰欲烧空，小槛幽窗想旧峰。白汗此时流枕簟，
清风何处动杉松。残更正好眠凉月，远寺俄闻报晓钟。
只待秋声涤心地，衲衣新洗健形容。
官园树影昼阴阴，咫尺清凉莫浣心。桃李别教人主掌，
烟花不称我追寻。蜩螗晚噪风枝稳，翡翠闲眠宿处深。
争似出尘地行止，东林苔径入西林。
