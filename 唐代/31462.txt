寄李輈侍郎
唐代
贾岛
终过盟津书，分明梦不虚。人从清渭别，地隔太行馀。
宾幕谁嫌静，公门但晏如。櫑鞞干霹雳，斜汉湿蟾蜍。
追琢垂今后，敦庞得古初。井台怜操筑，漳岸想丕疏。
亦翼铿珉珮，终当直石渠。此身多抱疾，幽里近营居。
忆漱苏门涧，经浮楚泽潴。松栽侵古影，荤断尚芹菹。
语嘿曾延接，心源离滓淤。谁言姓琴氏，独跨角生鱼。
