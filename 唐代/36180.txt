严塘经乱书事
唐代
郑启
尘生宫阙雾濛濛，万骑龙飞幸蜀中。在野傅岩君不梦，
乘轩卫懿鹤何功。虽知四海同盟久，未合中原武备空。
星落夜原妖气满，汉家麟阁待英雄。
梁园皓色月如珪，清景伤时一惨凄。未见山前归牧马，
犹闻江上带征鞞.鲲为鱼队潜鳞困，鹤处鸡群病翅低。
正是四郊多垒日，波涛早晚静鲸鲵。
