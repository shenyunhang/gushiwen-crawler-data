门有车马客
唐代
虞世南
陈遵重交结，田蚡擅豪华。曲台临上路，高轩抵狭斜。
赭汗千金马，绣轴五香车。白鹤随飞盖，朱鹭入鸣笳。
夏莲开剑水，春桃发绶花。高谈辩飞兔，摛藻握灵蛇。
逢恩出毛羽，失路委泥沙。暧暧风烟晚，路长归骑远。
日斜青琐第，尘飞金谷苑。危弦促柱奏巴渝，
遗簪堕珥解罗襦。如何守直道，翻使谷名愚。
