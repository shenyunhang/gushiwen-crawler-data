听笛歌留别郑协律
唐代
刘长卿
旧游怜我长沙谪，载酒沙头送迁客。天涯望月自沾衣，
江上何人复吹笛。横笛能令孤客愁，渌波淡淡如不流。
商声寥亮羽声苦，江天寂历江枫秋。静听关山闻一叫，
三湘月色悲猿啸。又吹杨柳激繁音，千里春色伤人心。
随风飘向何处落，唯见曲尽平湖深。明发与君离别后，
马上一声堪白首。
