虞美人
唐代
阎选
粉融红腻莲房绽，脸动双波慢。小鱼衔玉鬓钗横，
石榴裙染象纱轻，转娉婷¤
偷期锦浪荷深处，一梦云兼雨。臂留檀印齿痕香，
深秋不寐漏初长，尽思量。
楚腰蛴领团香玉，鬓叠深深绿。月蛾星眼笑微频，
柳夭桃艳不胜春，晚妆匀¤
水纹簟映青纱帐，雾罩秋波上。一枝娇卧醉芙蓉，
良宵不得与君同，恨忡忡。
