奉酬韦嗣立祭酒偶游龙门北溪忽怀骊山别业…大僚之作
唐代
崔泰之
关塞临伊水，骊山枕灞川。俱临隐路侧，同在帝城边。
谢公兼出处，携妓玩林泉。鸣驺喷梅雪，飞盖曳松烟。
闻琴幽谷里，看弈古岩前。落日低帏帐，归云绕管弦。
叨荣惭北阙，微尚爱东田。寂寞灰心尽，萧条尘事捐。
朝思登崭绝，夜梦弄潺湲。宿怀南涧意，况睹北溪篇。
