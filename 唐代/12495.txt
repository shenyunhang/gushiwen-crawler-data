东平蓬莱驿夜宴平卢杨判官醉后赠别姚太守置酒留宴
唐代
独孤及
驿楼涨海壖，秋月寒城边。相见自不足，况逢主人贤。
夜清酒浓人如玉，一斗何啻直十千。木兰为樽金为杯，
江南急管卢女弦。齐童如花解郢曲，起舞激楚歌采莲。
固知别多相逢少，乐极哀至心婵娟。少留莫辞醉，
前路方悠然。明日分飞倘相忆，只应遥望西南天。
