严氏溪放歌行（溪在阆州东百馀里）
唐代
杜甫
天下甲马未尽销，岂免沟壑常漂漂。剑南岁月不可度，
边头公卿仍独骄。费心姑息是一役，肥肉大酒徒相要。
呜呼古人已粪土，独觉志士甘渔樵。况我飘转无定所，
终日戚戚忍羁旅。秋宿霜溪素月高，喜得与子长夜语。
东游西还力实倦，从此将身更何许。知子松根长茯苓，
迟暮有意来同煮。
