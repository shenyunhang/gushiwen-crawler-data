答王无功问故园
唐代
朱仲晦
我从铜州来，见子上京客。问我故乡事，慰子羁旅色。
子问我所知，我对子应识。朋游总强健，童稚各长成。
华宗盛文史，连墙富池亭。独子园最古，旧林间新坰.
柳行随堤势，茅斋看地形。竹从去年移，梅是今年荣。
渠水经夏响，石苔终岁青。院果早晚熟，林花先后明。
语罢相叹息，浩然起深情。归哉且五斗，饷子东皋耕。
