参同契明镜图诀诗二首
唐代
彭晓
造化潜施迹莫穷，簇成真诀指蒙童。三篇秘列八环内，
万象门开一镜中。离女驾龙为木婿，坎男乘虎作金翁。
同人好道宜精究，究得长生路便通。
至道希夷妙且深，烧丹先认大还心。日爻阴耦生真汞，
月卦阳奇产正金。女妊朱砂男孕雪，北藏荧惑丙含壬。
两端指的铅金祖，莫向诸般取次寻。
