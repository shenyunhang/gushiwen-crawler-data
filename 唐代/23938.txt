开龙门八节石滩诗二首
唐代
白居易
铁凿金锤殷若雷，八滩九石剑棱摧。竹篙桂楫飞如箭，
百筏千艘鱼贯来。振锡导师凭众力，挥金退傅施家财。
他时相逐四方去，莫虑尘沙路不开。
七十三翁旦暮身，誓开险路作通津。夜舟过此无倾覆，
朝胫从今免苦辛。十里叱滩变河汉，八寒阴狱化阳春。
我身虽殁心长在，暗施慈悲与后人。
