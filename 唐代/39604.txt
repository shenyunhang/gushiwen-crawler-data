赠镜湖处士方干二首
唐代
曹松
包含教化剩搜罗，句出东瓯奈峭何。世路不妨平处少，
才人唯是屈声多。云来岛上便幽石，月到湖心忌白波。
后辈难为措机杼，先生织字得龙梭。
只拟应星眠越绝，唯将丽什当高勋。磨砻清浊人难会，
织络虚无帝亦闻。鸟道未知山足雨，渔家已没镜中云。
他时莫为三征起，门外沙鸥解笑君。
