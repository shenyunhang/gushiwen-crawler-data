九成宫
唐代
杜甫
苍山入百里，崖断如杵臼。曾宫凭风回，岌嶪土囊口。
立神扶栋梁，凿翠开户牖。其阳产灵芝，其阴宿牛斗。
纷披长松倒，揭gG怪石走。哀猿啼一声，客泪迸林薮。
荒哉隋家帝，制此今颓朽。向使国不亡，焉为巨唐有。
虽无新增修，尚置官居守。巡非瑶水远，迹是雕墙后。
我行属时危，仰望嗟叹久。天王守太白，驻马更搔首。
