早上凌霄第六峰入紫谿礼白鹤观祠
唐代
于鹄
路转第六峰，传是十里程。放石试浅深，eg壁蛇鸟惊。
欲下先襞衣，路底避枯茎。回途歇嵌窟，整带重冠缨。
及到紫石溪，晻晻已天明。渐近神仙居，桂花湿溟溟。
阴苔无人踪，时得白鹤翎。忽然见朱楼，象牌题玉京。
沈沈五云影，香风散萦萦。清斋上玉堂，窗户悬水精。
青童撞金屑，杵臼声丁丁。膻腥遥问谁，稽首称姓名。
若容在溪口，愿乞残雪英。
