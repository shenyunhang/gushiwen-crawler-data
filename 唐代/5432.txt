嵩山十志十首。幂翠庭
唐代
卢鸿一
幂翠庭者，盖崖巘积阴，林萝沓翠，其上绵幂，其下深湛。
可以王神，可以冥道矣。及喧者游之，则酣谑永日，
汩清薄厚。词曰：
青崖阴兮月涧曲，重幽叠邃兮隐沦躅。
草树绵幂兮翠蒙茏，当其无兮庭在中。
当无有用兮幂翠庭，神可谷兮道可冥。
有幽人兮张素琴，皇徽兮绿水阴，德之愔兮澹多心。
