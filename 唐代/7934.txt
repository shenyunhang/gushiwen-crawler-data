醉后赠从甥高镇
唐代
李白
马上相逢揖马鞭，客中相见客中怜。欲邀击筑悲歌饮，
正值倾家无酒钱。江东风光不借人，枉杀落花空自春。
黄金逐手快意尽，昨日破产今朝贫。丈夫何事空啸傲，
不如烧却头上巾。君为进士不得进，我被秋霜生旅鬓。
时清不及英豪人，三尺童儿重廉蔺。匣中盘剑装eC鱼，
闲在腰间未用渠。且将换酒与君醉，醉归托宿吴专诸。
