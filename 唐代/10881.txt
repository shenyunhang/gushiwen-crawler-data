至日遣兴，奉寄北省旧阁老两院故人二首
唐代
杜甫
去岁兹辰捧御床，五更三点入鹓行。欲知趋走伤心地，
正想氛氲满眼香。无路从容陪语笑，有时颠倒著衣裳。
何人错忆穷愁日，愁日愁随一线长。
忆昨逍遥供奉班，去年今日侍龙颜。麒麟不动炉烟上，
孔雀徐开扇影还。玉几由来天北极，朱衣只在殿中间。
孤城此日堪肠断，愁对寒云雪满山。
