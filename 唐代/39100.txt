龙蛰二首
唐代
徐夤
龙蛰蛇蟠却待伸，和光何惜且同尘。伍员岂是吹箫者，
冀缺非同执耒人。神剑触星当变化，良金成器在陶钧。
穰侯休忌关东客，张禄先生竟相秦。
休说雄才间代生，到头难与运相争。时通有诏征枚乘，
世乱无人荐祢衡。逐日莫矜驽马步，司晨谁要牝鸡鸣。
中林且作烟霞侣，尘满关河未可行。
