建都十二韵
唐代
杜甫
苍生未苏息，胡马半乾坤。议在云台上，谁扶黄屋尊。
建都分魏阙，下韶辟荆门。恐失东人望，其如西极存。
时危当雪耻，计大岂轻论。虽倚三阶正，终愁万国翻。
牵裾恨不死，漏网荷殊恩。永负汉庭哭，遥怜湘水魂。
穷冬客江剑，随事有田园。风断青蒲节，霜埋翠竹根。
衣冠空穰穰，关辅久昏昏。愿枉长安日，光辉照北原。
