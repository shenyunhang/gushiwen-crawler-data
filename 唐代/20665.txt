顺宗至德大圣大安孝皇帝挽歌词三首（左拾遗时作）
唐代
元稹
不改延洪祚，因成揖让朝。讴歌同戴启，遏密共思尧。
雨露施恩广，梯航会葬遥。号弓那独切，曾感昔年招。
前春文祖庙，大舜嗣尧登。及此逾年感，还因是月崩。
寿缘追孝促，业在继明兴。俭诏同今古，山川绕灞陵。
七月悲风起，凄凉万国人。羽仪经巷内，輼fm转城闉。
暝色依陵早，秋声入辂新。自嗟同草木，不识永贞春。
