奉和袭美夏景冲澹偶作次韵二首
唐代
陆龟蒙
蝉雀参差在扇纱，竹襟轻利箨冠斜。垆中有酒文园会，
琴上无弦靖节家。芝畹烟霞全覆穗，橘洲风浪半浮花。
闲思两地忘名者，不信人间发解华。
只于池曲象山幽，便是潇湘浸石楼。斜拂芡盘轻鹜下，
细穿菱线小鲵游。闲开茗焙尝须遍，醉拨书帷卧始休。
莫道仙家无好爵，方诸还拜碧琳侯。
