魏郡别苏明府因北游
唐代
李白
魏都接燕赵，美女夸芙蓉。
淇水流碧玉，舟车日奔冲。
青楼夹两岸，万室喧歌钟。
天下称豪贵，游此每相逢。
洛阳苏季子，剑戟森词锋。
六印虽未佩，轩车若飞龙。
黄金数百镒，白璧有几双。
散尽空掉臂，高歌赋还邛。
落魄乃如此，何人不相从？
远别隔两河，云山杳千重。
何时更杯酒，再得论心胸。
