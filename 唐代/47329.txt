木兰花
唐代
欧阳炯
儿家夫婿心容易，身又不来书不寄。闲庭独立鸟关关，
争忍抛奴深院里¤
闷向绿纱窗下睡，睡又不成愁已至。今年却忆去年春，
同在木兰花下醉。
日照玉楼花似锦，楼上醉和春色寝。绿杨风送小莺声，
残梦不成离玉枕¤
堪爱晚来韶景甚，宝柱秦筝方再品。青蛾红脸笑来迎，
又向海棠花下饮。
春早玉楼烟雨夜，帘外樱桃花半谢。锦屏香冷绣衾寒，
怊怅忆君无计舍¤
侵晓鹊声来砌下，鸾镜残妆红粉罢。黛眉双点不成描，
留待玉郎归日画。
