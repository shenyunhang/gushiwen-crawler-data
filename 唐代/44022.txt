别杜将军
唐代
贯休
伊余本是胡为者，采蕈锄茶在穷野。偶披蓑笠事空王，
馀力为文拟何谢。少年心在青云端，知音满地皆龙鸾。
遽逢天步艰难日，深藏溪谷空长叹。偶出重围遇英哲，
留我江楼经岁月。身隈玉帐香满衣，梦历金盆雨和雪。
东风来兮歌式微，深云道人召来归。燕辞大厦兮将何为，
濛濛花雨兮莺飞飞，一汀杨柳同依依。
