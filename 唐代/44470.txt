贺雨上王使君二首
唐代
贯休
一片丹心合万灵，应时甘雨带龙腥。驱尘煞烧连穷□，
□电冲霓满窅冥。处处已知仓廪溢，家家皆歇管弦听。
应须蚤勒南山石，黄霸清风满内庭。
由来天赞德唯馨，朋祷心期事尽行。玄妙久闻谈佛母，
感通今日见神明。破除秋热飘萧尽，还似春时散漫倾。
他日为霖亦如此，诸生无不沐经营。
