【越调】天净沙_即事笔尖扫
元代
乔吉
即事
笔尖扫尽痴云，歌声唤醒芳春。花担安排酒樽。海棠风信，明朝陌上吹尘。一从鞍马西东，几番衾枕朦胧，薄幸虽来梦中。争如无梦，那时真个相逢。隔窗谁爱听琴？倚帘人是知音，一句话当时至今。今番推甚，酬劳凤枕鸳衾。莺莺燕燕春春，花花柳柳真真，事事风风韵韵。娇娇嫩嫩，停停当当人人。
