水龙吟送张大经御史，就用公九日韵，兼简
元代
白朴
贾按察司时。丁钞本题下注云庐号疏斋。绣衣揽辔西行，慨然有志人知否。江山好处，留连光景，一杯别酒。世事无端，恼人方寸，十常八九。对霜松露菊，荒凉三径，等闲又、登高后。问讯宣城太守，几裁诗、画堂清昼。山长水阔，思君不见，踟蹰搔首。却羡行云，暂留还去，无心出岫。笑穷途岁晚，江头送客，唱青青柳。
