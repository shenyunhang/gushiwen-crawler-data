捉船行
清代
吴伟业
官差捉船为载兵，大船买脱中船行。
中船芦港且潜避，小船无知唱歌去。
郡符昨下吏如虎，快桨追风摇急橹。
村人露肘捉头来，背似土牛耐鞭苦。
苦辞船小要何用？争执汹汹路人拥。
前头船见不敢行，晓事篙题敛钱送。
船户家家坏十千，官司查点侯如年。
发回仍索常行费，另派门摊云雇船。
君不见官舫嵬峨无用处，打彭插旗马头住。
