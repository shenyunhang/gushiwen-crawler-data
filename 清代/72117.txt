高山流水·次夫子清风阁落成韵
清代
顾太清
群山万壑引长风，透林皋、晓日玲珑。
楼外绿阴深，凭栏指点偏东。
浑河水、一线如虹。
清凉极，满谷幽禽啼啸，冷雾溟濛。
任海天寥阔，飞跃此身中。
云容。
看白云苍狗，无心者、变化虚空。
细草络危岩，岩花秀媚日承红。
清风阁，高凌霄汉，列岫如童。
待何年归去，谈笑各争雄。
