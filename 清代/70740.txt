金缕曲·初夏
清代
朱彝尊
谁在纱窗语？
是梁问、双燕多愁，惜春归去。
早有田田青荷叶，占断板桥西路。
听半部、新添蛙鼓。
小白蔫红都不见，但愔愔、门巷吹香絮。
绿阴重，已如许。
花源岂是重来误？
尚依然、倚杏雕阑，笑桃朱户。
隔院秋千看尽拆，过了几番疏雨。
知永日、簸钱何处？
午梦初回人定倦，料无心、肯到闲庭宇。
空搔首，独延伫。
