薛宝钗·雪竹
清代
环山樵
大雪北风催，家家贫白屋。
玉树犹难伸，压倒千竿竹。
高节志凌云，不敢当滕六。
君子本虚心，甘自低头伏。
无复绿猗猗，何如在淇澳？
寒林尽白封，奚第琅玕独。
寒梅也不禁，何只君瑟缩？
读书小窗前，不见青矗矗。
搦管坐空斋，不听声谡谡。
缅怀文典可，佳画添几幅。
更思僵卧人，岂只食无肉。
