忆江南
五代
李煜
（一名望江南、梦江南、江南好、梦江口、望江梅、 
归塞北、谢秋娘、春去也） 
多少恨，昨夜梦魂中。还似旧时游上苑， 
车如流水马如龙。花月正春风。 
多少泪，沾袖复横颐。心事莫将和泪滴， 
凤笙休向月明吹。肠断更无疑。 
闲梦远，南国正芳春。船上管弦江面绿， 
满城飞絮混轻尘。愁杀看花人。 
闲梦远，南国正清秋。千里江山寒色远， 
芦花深处泊孤舟。笛在月明楼。
