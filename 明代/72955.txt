桃话冷落
明代
佚名
桃花冷落被风飘，飘落残花过小桥。 
桥下金鱼双戏水，水边小鸟理新毛。
毛衣未湿黄梅雨，雨滴江梨分外娇。
娇姿常伴垂杨柳，柳外双飞紫燕高。
高阁佳人吹玉笛，笛边鸾线挂丝绦。
绦丝玲珑香佛手，手中有扇望河潮。
潮平两岸风帆稳，稳坐舟中且慢摇。
摇入西河天将晚，晚窗寂寞叹无聊。
聊推纱窗观冷落，落云渺渺被水敲，
敲门借问天台路，路过小桥有断桥，
桥边种碧桃。
