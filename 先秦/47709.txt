穷劫曲
先秦
佚名
王耶王耶何乖劣。
不顾宗庙听谗孽。
任用无忌多所杀。
诛夷白氏族几灭。
二子东奔适吴越。
吴王哀痛助忉怛。
垂涕举兵将西伐。
伍胥白喜孙武决。
三战破郢王奔发。
留兵纵骑虏京阙。
楚荆骸骨遭掘发。
鞭辱腐尸耻难雪。
几危宗庙社稷灭。
庄王何罪国几绝。
卿士凄怆民恻悷。
吴军虽去怖不歇。
愿王更隐抚忠节。
勿为谗口能谤亵。
