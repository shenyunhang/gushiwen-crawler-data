佹诗
先秦
佚名
天地易位，四时易乡。
列星陨坠。
旦暮晦盲。
幽暗登昭。
日月下藏。
公正无私。
反见纵横。
志爱公利。
得楼疏堂。
无私罪人。
憼革二兵。
道德纯备。
谗口将将。
仁人绌约。
敖暴擅强。
天下幽险。
失世英龟龙为蝘蜓。
鸱枭为凤凰。
比干见刳。
孔子拘匡。
昭昭乎其知之明也。
郁郁乎其遇时之不祥也。
拂乎其欲礼义之大行也。
暗乎天下之晦盲也。
皓天不复。
忧无疆也。
千秋必反。
古之常也。
弟子勉学。
天不忘也。
圣人共手。
时几将矣。
念彼远方。
何其塞矣。
仁人绌约。
暴人衍矣。
忠臣危殆。
谗人般矣。
琁玉瑶珠。
不知佩也。
杂布与锦。
不知异也。
闾娵子奢。
莫之媒也。
嫫母力父。
是之喜也。
以盲为明。
以聋为聪。
以危为安。
以吉为凶。
呜呼上天。
曷维其同。
